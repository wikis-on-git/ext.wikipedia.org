{{Polacabihal}}
[[File:IPA chart 2005.png|thumb|right|250px|Quairu IPA 2005.]]
El '''IPA''' es el nombri que acibi el sistema prencipal de notación fonética, acordau pola [[International Phonetic Association]]. Las sigras ''IPA'' respondin a '''International Phonetic Alphabet''', en estremeñu ''Alfabetu Fonéticu Entrenacional''.

La carrefilera caraitis que enxaretan el IPA se sostriban en el alfabetu latinu. Por mé d'esti sistema se representan los sonis de la luenga habrá: [[fonema]]s, [[alófonu]]s, [[acentu]]s, [[ton]]is, [[pará (fonética)|parás]] i mas paí. El sistema s'arremata con un haci símbolus diacríticus que asseñalan la desseparación de sílabas, espetus comu la nasalidá, glotalización, palatalización, velarización i otrus fenómenus de la habra.

Dende el 2008, el sistema cuenta con 107 letras, 31 marcas diacríticas i 19 sinus suprassementalis.

== Haci sinus ==
=== Sinus vocálicus ===
[[File:Ipa-chart-vowels.png|thumb|right|250px|Vocalis.]]
* [a]: comu la “a” en ''c'''a'''bu''.
* [e]: comu la “e” en ''t'''e'''ngu''.
* [ε]: comu la “e” en ''m'''e'''smu''.
* [æ]: mas abierta que [ɛ], comu la ä en finés u estoniu, comu a las vezis ''æ'' en [[luenga danesa|danés]] o comu la “a” en [[luenga ingresa|ingrés]] en '''''a'''sh''.
* [i]: comu la “i” en ''b'''i'''chu''.
* [o]: comu la “o” en ''at'''o'''ru''.
* [ɔ]: comu la “o” en ''m'''o'''sca''.
* [u]: comu la “u” en ''gat'''u'''''.
* [y]: entre [u] i [i], comu la ''ü'' [[luenga alemana|alemana]] u la ''υ'' el [[luenga griega crássica|griegu crássicu]].
* [ʌ]: entrimeyu entri [a] i [o], comu en [[luenga ingresa|ingrés]] ''r'''u'''n''.
* [ə]: son neutru, comu la segunda "e" nel [[luenga ingresa|ingrés]] ''senn'''e'''t''.
* [œ]: entre [o] i [e], comu ''eu'' en [[luenga francesa|francés]], [[luenga belga|flamencu]] u la ''ö'' en [[luenga alemana|alemán]].
* [ø]: entre l’anteriol i [u], comu en [[luenga francesa|francés]] ''bleu''.
* [ʊ]: comu la “u” en ''enf'''u'''scal''.
* [ɑ]: comu la “a” en ''hiñ'''a'''scu''.

[[Category:Fonética]]
