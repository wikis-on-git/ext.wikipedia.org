{| {{fichabonita}}
|+ <big>'''El Prencipinu'''</big>
|-
| style="background:#efefef;" align="center" colspan="2" |
{| border="0" cellpadding="2" cellspacing="0"
|-
| align="center" width="140" | [[Image:Lepetitprince.jpg|260px]]
|}
|-
| • '''Nombri orihinal''' || Le Petit Prince
|-
| • '''Autol''' || Antoine de Saint-Exupéry 
|-
| • '''Trauciol''' || Antóniu Garriu Correas
|-
| • '''Héneru''' || Cuentu 
|-
| • '''Nacéncia el libru''' || 1943
|-
| • '''Traución''' || 1999
|-
|}
'''''El Prencipinu''''' (''en francés: Le Petit Prince''), pubricau pol primel vezi en 1943 en Estaus Uñius, es un cuentu el aviaol francés Antoine de Saint-Exupéry (lo escrebió mentris s'alcuentraba nun otel en Nueva York).

Paci un libru enfantil, inque se tratan temas tan hondus cumu el sentiu la via, la amistá i el amol. Nesti cuentu, Saint-Exupéry se mahina a sí mesmu perdiu nel desieltu el Sáhara, aluspués de qu'el motol el su avión s'eschangasi, altonci apaici un préncipi chiqueninu estraterrestri. Enas sus carabas con él, el autol muestra la su própia visión al tentu el estupendismu umanu i la simpri sapiéncia los chirivehis que la mayol parti las presonas perdin cuandu crecin i se hazin mayoris.

El libru tiini amás una seri e dibuhus criaus pol autol.

Ena traución al estremeñu, llevá a cabu pol [[Antonio Garrido Correas|Antonio Garrido Correas]] en 1999, es mestel destacal el prólogu enas cuatru luengas d'[[Estremaura|Estremaura]]: [[Luenga estremeña|estremeñu]], [[Fala (valli e Hálama)|fala]] (en lagarteiru), [[Luenga purtuguesa|purtugués]] i [[Luenga castillana|castillanu]].

==Sinosis==

El prencipinu vivi nun chiqueninu praneta, el asteroidi '''B612''', nel que ai angunus volcanis (2 en ativu i unu apagau hata el momentu) i una rosa. Pasa los dias cudiandu el su praneta, quitandu baobabs (arbus) que costantementi tentan echal raicis allí. Un dia, el Prencipinu abaldona el praneta pa conocel el restu el univelsu, asínque prencipia a vesital otrus pranetas, ca unu los cualis s'alcuentra abitau pol un adultu:

*'''El rei''', quien crei gobelnal las estrellas polque les ordena hazel cosas que hadrian aún nu estandu él. ''Arrepresenta l'ambición pulítica''.
*'''El fachandosu''', quien quiei que tos tengan conocéncia d'él i lo almirin. ''Arrepresenta la vaniá i el egoismu el ombri''.
*'''El hateau''', que bebi pa orvial que s'avelgüenza e bebel.''Arrepresenta la farta e huerça la voluntá umana''.
*'''El hombri e negócius''', quien s'alcuentra sempri ocupau contandu las estrellas que quiei poseel. Pranea gastalas pa mercal mas estrellas. ''Arrepresenta l'avarícia i l'ambición económica''.
*'''El faroleru''', que vivi nun asteroidi que repia una vezi pol minutu. Hazi albondu tiempu le hue encargá la tarea d'encendel el farol de nochi i apagalu e dia (pol altonci, el asteroidi repiaba a una velociá razonabri i tinia tiempu pa descansal). Con el tiempu, el repiu s'aceleró i, negándusi a abaldonal el su labutu, el faroleru enciendi i apaga el farol una vezi pol minutu, nu puyendu descansal nunca. ''Arrepresenta la lealtá i la responsabiliá'', es el únicu presonahi d'alma positiva que conoci el prencipinu nel su viahi.
*'''El heúgrafu''', que pasa tol su tiempu dibuhando mapas, peru enhamás abaldona el su escretóriu pa escrucal. ''Arrepresenta la pasión pol labutu''.

Puramenti pol enterés profesional, el heúgrafu pii al prencipinu que describa el su asteroidi. El prencipi describi los volcanis i la rosa. El heúgrafu se niega a incluil la rosa, argumentandu que las froris son efímeras. El prencipi s'entristici al sabel que la su rosa desapaecerá angún dia. El heúgrafu le recomienda vesital la Tierra.

Una vezi ena Tierra, el prencipinu alcuentra una tupa rosalis i se quea himplanti, pos pensaba que la su rosa era única en tol univelsu. Alogu conoci i hazi amistá con un zorru, que le desplica al préncipi que la su rosa es única i especial polque es la que a él le dinguela.

Cuandu el prencipinu conoci al narraol le pii que dibuhi un corderu. Al nu sabel cúmu, el narraol dibuha lo que sabi, una boa con el estómagu inchau, un dibuhu qu'otras presonas siempri abian entelpretau cumu un sombreru. El prencipinu, sin embargu, entelpreta el dibuhu nel intri i esclama que nu quiei una boa con un elefanti endrentu, sinu un corderu. El narraol ententa pintal angunas ovehas, peru el prencipi las rechaça. Finalmenti dibuha una caha i desplica al prencipinu que la oveha s'alcuentra nel su enteriol. El prencipinu, quien puei vel el corderu endrentu la caha con tanta faciliá cumu ve el elefanti endrentu la boa, lo aceta.

Nel desiertu, el prencipinu s'alcuentra con una serpienti que tiini el puel de degorvelu pal su praneta. Aluspués de pensalu, el prencipinu eha que la serpienti lo muerda. El prencipinu quea brancu cumu la ñevi i, cuandu el narraol landea el su cuerpu al dia siguienti, ésti ya nu está.

==Referéncias bibliugráficas==

* Saint-Exupéry, Antoine de, ''El Prencipinu'', Ediciones Carisma Libros, S.L.: Badahó, 1999. ISBN 848896420.

==Atihus==

* [http://www3.germanistik.uni-halle.de/prinz/karten/index.htm El Prencipinu en 100 palras con ehemprus pa oyil] (en alemán)
* [http://www.petit-prince.at/index.htm El Prencipinu - coleción en 160 luengas] (en alemán)
* [http://principito.fragomeni.it/collezione/ El Prencipinu] (en castellanu)
* [http://www.odaha.com/littleprince.php?f=ElPrincipito Antoine de Saint Exupéry: «El Prencipinu»] (en castellanu)
* [http://www.franciscorobles.com.ar/libros/principito/ Testu completu ''El Prencipinu''] (en castellanu)

[[Category:Literatura]]

<!--EntriGüiqui-->

[[ast:El Principín]]
[[bg:Малкият принц]]
[[ca:El Petit Príncep]]
[[cs:Malý princ]]
[[de:Der kleine Prinz]]
[[en:The Little Prince]]
[[eo:La Eta Princo]]
[[es:El Principito]]
[[et:Väike prints]]
[[eu:Printze txikia]]
[[fa:شازده کوچولو]]
[[fi:Pikku prinssi]]
[[fr:Le Petit Prince]]
[[gl:O Principiño]]
[[he:הנסיך הקטן]]
[[hsb:Mały princ]]
[[hu:A kis herceg]]
[[id:Le Petit Prince]]
[[io:La Princeto]]
[[is:Litli prinsinn]]
[[it:Il piccolo principe]]
[[ja:星の王子さま]]
[[ko:어린 왕자]]
[[lt:Mažasis princas]]
[[nds:De lütte Prinz]]
[[nl:De kleine prins]]
[[no:Den lille prinsen]]
[[pl:Mały Książę]]
[[pt:Le petit prince]]
[[qu:Quyllur llaqtayuq wawamanta]]
[[ru:Маленький принц]]
[[se:Bás prinssaš]]
[[sl:Mali princ]]
[[sv:Lille prinsen]]
[[th:เจ้าชายน้อย]]
[[tl:Ang Munting Prinsipe]]
[[tr:Küçük Prens (roman)]]
[[uk:Маленький принц]]
[[vi:Hoàng Tử Bé]]
[[wa:Li Ptit Prince (roman)]]
[[zh:小王子]]
[[zh-min-nan:Sió Ông-chú]]
