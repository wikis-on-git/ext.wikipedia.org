'''Demétriu Triclíniu''' (en latín ''Demetrius Triclinius'', de nombri griegu ''Δημήτριος'') hue un filólogu alejandrinu.

Démetriu era natural de [[Tessalónica]] i la su labol filológica se desarrolló nel sigru XIV, embaju los endirgus la epoca, campeandu con otrus estuyosus cumu [[Moscópulu]] u [[Magistru]].
 
Hueraparti los sus conocimientus astronómicus i literárius, Triclíniu se eicó a hazel eicionis los prencipalis trágicus griegus, entri ellus [[Esquilu]], [[Sófocli]] i [[Urípidi]]. Las sus eicionis corrigias estaban orientás al tentu la métrica, arreparandu prencipalmenti enos sementus coralis.
 
Pol mé dél se conselvan corricionis hechas d’obras dramáticas griegas cuyu testu corrutu desvertuaba el continiu métricu. Pol ejempru, en E., ''Hel.'' 17.:
     Σπάρτη, πατήρ δὲ Τυνδάρεως· ἔστι δὲ δή
     Spārtē, pătēr dĕ Tӯndărĕ͜ōs: ēstĭ dĕ dē
Nesti velsu escrebiu pol [[Urípidi]] dessisti un errol métricu nel penúrtimu pie pa cumprilsi el [[trímetru yámbicu]]: ''ἔστι'' tien una estrutura [[troqueu|trocaica]] pero el velsu dessigi veloilu un [[yambu]] u una resolución [[espondeu|espondaica]]. Trícliniu arreparó nellu en cuentandu el velsu i enmendó velaí la halta esta añiyendu una [[ν efelcística|ni efelcística]] de mó que resurtara un [[espondeu]]: ''ἔστιν δὲ δή''.

{{DEFAULTSORT:Tricliniu, Demetriu}}

[[Category:Crítica testual]]
[[Category:Filólogus]]
