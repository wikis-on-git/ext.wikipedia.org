La '''luenga estonia''' (''eesti keel'') es una luenga [[luengas finu-úgrias|finu-ugria]] palrá pol arreol de 1.100.000 presonas qu'ena su mayol parti vivin en [[Estónia]].

L'estoniu nu está emparentáu con dinguna las sus luengus veðinas, [[letón]] o [[Luenga lituana|lituanu]], las cualis sonin [[luengas bálticas]], sinu con el [[finés]], palráu al otru láu el golfo 'e Finlandia, y tamién, anque mu lejanaenti, con el [[Luenga húngara|húngaru]]. Está tamién estrechaenti emparentáu con luengas veðinas con poquinus palrantis cumu el vepsu u el livoniu. Sin embalgu, a pesal de la crencia d'angunus, los dialectus del estoniu del norti nu sonin lo bastanti autáus al finés cumu pa pelmitil que s'entiendan ellus y ellus.

Una las caraiterísticas distintivas del estoniu, compartía namás con angunas de las luengas veðinas con poquinus palrantis almientás, es que los fonemas qu'utiliða puein contal con tres diferentis gráus de cantiá u estensión: fonemas brevis, lalgus y supilalgus (nel casu d'angunas consonantis, se podría palral de geminás y supigeminás). La diferencia entri los fonemas lalgus y los supilalgus está lo mesmu ena su acentuación cumu ena su prolongación. Sin embalgu, a estus dos fonemas les jaði distinción en estoniu escritu. Pol ejempru, ''lina'' quedría iðil "mantel", ''linna'' (prenunciáu con n geminá) sedría "del puebru" (genitivu de ''linn'') y ''linna'' (prenunciáu con n supigeminá) sedría "al puebru" (ilativu de ''linn''). Igualmenti, ''sada'', con vocal brevi, quedría iðil "cien" y ''saada'', con vocal lalga, sedría "consigui", "acibi" (imperativu), mentris que ''saada'', con vocal supilalga, sedría "consiguil" u "acibil" (infinitivu).
