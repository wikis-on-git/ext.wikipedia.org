'''Francisco Vera Fernández de Córdoba''' (Alconchel, Baajó, 26 de febreru de 1888-[[Buenos Aires]], 31 de juliu de 1967) jue un sabiu estremeñu, matemáticu, filósosu, escribiol e historiaol de la cencia.  

== La su vía ==
Tuvu la su nacencia en el lugal [[Provincia de Baajós|pacensi]] de Alconchel el 26 de febreru de 1888. Jidu su bachilleratu en Baajó, y es por esu, velaí, que muchus de sus librus de relatus mienta escenas de esi Baajó de fin de siglu que tantu conociera, comu tamién jidu mesmamenti su paisanu y amigu [[Felipe Trigo]] que tamién jidu el su bachilleratu p'allí.<ref name="Pecellín">[//es.wikipedia.org/wiki/Manuel_Pecellín_Lancharro Pecellín Lancharro, Manuel] ''Francisco Vera'', col. Biografías extremeñas. Diputación Provincial de Badajoz. 1988</ref>

Pa los estudius en la universiá marcha a los Mairilis. Y toma afición, comu tantus otrus espíritus progresistas del su tiempu, al Ateneo madrileñu. Entri abondus librus de la biblioteca gasta toas las horas que le vagan, y llega a tenel una gran cultura en tous los saberis.<ref name=Pecellín/>


Esti ilustri estremeñu, matemáticu, periodista, funcionariu del Tribunal de Cuentas, filósofu y más que tou historiaol de cencias, estuvu, comu abondus otrus españolis, perseguíu por las sus ideas. Jue republicanu, masón y téosofu, amás de liberal; anque era toleranti y no gustaba de dogmas ni radicalismu.<ref>[http://www.biex.gobex.es/biex/static/afvfc.action Francisco Vera. Archivo. Red de Bibliotecas de Extremadura]</ref>

Tuvu muchus vínculus con su paisanu, tamién sabiu, matemático, astrónomu y téosofu [[Mario Roso de Luna]]. Se guardan muchas cartas de d'ambus dos. 

Al irrumpil la Guerra Civil inventó un código criptográficu para el bandu republicanu. En 1939, se vio obligau al dil al exilio. Cruzó a pie la frontera con [[Francia]]. Asina mos lo cuenta una de las sus hijas: ''Salimos de Figueras hacia la frontera francesa por una carretera atestada de gente, vehículos, bultos, a veces bombardeados. Mi madre y mi hermana mayor consiguieron lugar en un auto. Mi padre, Chon y yo seguimos a pie y así, con una pequeña hija de cada mano, sin más equipaje que su talento, Francisco Vera cruzo la frontera del exilio.''<ref name=Pecellín/>

Endispués pasó por la [[Repúbrica Dominicana|República Dominicana]] y [[Colómbia|Colombia]] hasta asentalsi en la [[Argentina]] en 1944.
Francisco Vera tieni escritus abondus librus, artículus, trabajus centíficus, relatus, etc. amás de su Historia de la Cencia.

Falleció en [[Buenos Aires]] el 31 de juliu de 1967.
En 1988, Alconchel conmemoró el centenariu de la su nacencia, poniendu en valol su figura y tou su trabaju. El institutu lleva el su nombri, asina comu una plaza y otras cosas.<ref>Méndez, Juan Miguel.  Diario Hoy, 25 julio, 2016</ref>

==Huentis==
{{listaref}}

{{DEFAULTSORT:Vera Fernández de Córdoba, Francisco}}

[[Category:Estremeñus]]
[[Category:Escrebioris estremeñus]]
[[Category:Escrebioris estremeñus en castellanu]]
[[Category:Científicus]]
[[Category:Científicus estremeñus]]
