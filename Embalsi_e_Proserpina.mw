[[Image:Presa e Proserpina.JPG|thumb|right|250px|Presa e Proserpina]]

'''Proserpina''' es un [[Embalsi|embalsi]] assitiau a unus {{qm|4}} del cascu urbanu e [[Méria|Méria]] hormau pol una [[Presa idráulica|presa]] romana nel regachu [[Las Pardillas]], afluenti el riu [[Alhucén]].

El güen estau el embalsi es ebiu a que, aluspués de la caia el Empériu romanu, cambeó la su hunción d’abastecimientu d’[[Emerita Augusta|Emerita Augusta]] (meyanti el acuedutu romanu Los Milagrus) pol otrus finis, colo que s’acontinó cudiandu i moificandu<ref>[http://traianus.rediris.es/textos/proserpina.htm www.traianus.rediris.es]</ref>. 

Cabi destacal que se trata el embalsi artificial d’epoca romana mas grandi conociu nel mundu mediterráneu<ref>[http://www.turismoextremadura.com/fichas/vestigios/ficha.php?id=698 www.turismoextremadura.com]</ref>. La presa cuenta con {{metrus|425}} de longol i {{m|21}} de hondu, i es escapás d’embalsal alreol los {{hm³|4}}<ref>[http://www.embalses.net/pantano-563-proserpina.html www.embalses.net]</ref>.

== Urbaniçacionis ==
Dos urbaniçacionis [[Méria|emeritensis]] compartin el embalsi e Proserpina (Urbaniçación Proserpina i Cuartu l’Albuera), queandu deseparás pola presa romana.

A pesal d’estal tan huntas, i a {{qm|4}} del centru la ciá, son una tupa las deferéncias desistentis entri estas dos urbaniçacionis (en gran parti pol disponel la [[Urbaniçación Proserpina]] d’una asociación de vizinus, i Cuartu l’Albuera nu): mentris las callis de la Urbaniçación Proserpina estás asfaltás, s’án solucionau los pobremas del tendiu elétricu i cañerias, i s’á comunicau la urbaniçación cola ciá grácias a una línia d’[[Autubús|autubús]] (inque solu ena epoca estival, cuandu la zona triplica la su puebración), dendi el Cuartu l’Albuera piin qu’el Ayuntamientu e Méria se haga cargu d’estus pobremas, entovia sin solucional<ref>Ehempral númiru 48 del semanáriu local [http://www.vozemerita.com/ Voz Emerita]</ref>.

[[Image:Eifíciu la Crús Roha.JPG|thumb|right|250px|Eifíciu la Crús Roha]]

== Eifícius i servícius ==
* Museu el Áugua: assitiau unta la zona e baris, parti e mayol afluéncia e henti (pol sel un lugal perfetu pal bañu), es un eifíciu moelnu gastau pa espricoteal cúmu se abastecia d’áugua una ciá romana.
* Eifíciu la Crús Roha
* Elésia e Proserpina
* Club de campu "Tiro de Pichón"
* Camping Proserpina

==Huentis==
{{Listaref}}

== Atihus ==
* [http://www.embalses.net/pantano-563-proserpina.html Estau el embalsi e Proserpina]
* [http://www.turismoextremadura.com/fichas/vestigios/ficha.php?id=698 www.turismoextremadura.com]
* [http://traianus.rediris.es/textos/proserpina.htm www.traianus.rediris.es]


{{DEFAULTSORT:Proserpina}}

[[Category:Embalsis d'Estremaura]]
[[Category:Bárrius i alquerias de Badahó]]
