[[File:Vertebrates.png|thumb|250px]]

Los '''vertebraus''' (Vertebrata) son un subfilu mu diversu e cordaus que comprendi a los [[Animalia|animalis]] con [[espina]] dorsal o [[columna vertebral]], compuesta e [[vértebra]]s. Inclui casi 62 000 especis atualis​ i muchus [[fósil]]is.

Los vertebraus an lograu adatalsi a diferentis [[ambienti]]s, incluius los más difícilis. Anque procedin enicialmenti del meyu dolciaguicola, an conseguiu volucional del [[mal]] i pasal posteriolmenti a el meyu terrestri. Los vertebraus atualmenti vivientis son los [[Mamíferu|mamiferus]] (incluiu el ombri), las [[avi]]s, los [[retil]]is, los [[anfibiu]]s y los [[pecis]]. 

El términu «vertebrata», gastau en sentiu ampliu, es [[sinónimu]] e "Craniata", e inclui a los mixinus, que nu posin auténticas vértebras; si se gasta Vertebrata en sentiu estritu (solu los cordaus con vértebras), tienin que excluirsi e dichu grupu. Sen embalgu, ay ñuevas eviencias que postulan que los mixinus sí habrían e sel incluius.

Los vertebraus tienin simetría bilateral i están provistus e un [[craniu]] que protegi el [[celebru]], i el [[esqueletu]] cartilaginosu o óseu, que comprendi una parti axial metameriza (columna vertebral).
