[[Image:Cornalvu.JPG|thumb|200px|right|[[Cornalvu|Parqui Natural de Cornalvu]].]]
Un '''Parqui Natural''' es aquel espáciu natural con caraiterísticas biolóhicas u paisahísticas especialis que les hazin tenel una especial proteción i determinás huncionis (recreativa, centífica...), teniendu especial cudiau ena conservación i mantenimientu las sus cualiais.

Los Parquis Naturalis puein sel marítimus u terrestris i puein alcuentralsi ena montaña, nel mari, el desieltu u cualisquiel otru espáciu definiu heográficamenti. 

En [[España]] se hazi una destinción entri "Parqui Natural" i "[[Parqui Nacional]]". Al contráriu de lo que sueli pensalsi, las categorias d'espácius naturalis protehius en España (Lei 4/1989) nu se basan en niveles mayoris u menoris de proteción, polo qu'el Parqui Nacional nu es la fegura de mayol proteción. Se basa enas sus huncionis i caraiterísticas, que son:

*Parquis: árias naturalis, pocu trasholmás pol esprotaeru u asiahamientu umanu que, en razón a la belleça los sus paisahis, la representativiá los sus ecosistemas u la su frora, la su fauna u las sus holmacionis heomorfolóhicas, posein unos valoris ecolóhicus, estéticus, eucativus i centíficus cuya conserváncia mereci atención preferenti. Un [[Parqui Nacional]] lo es pol sel d'enterés nacional en razón de que seya representativu del patrimoñu natural i de qu'encruya angunu los prencipalis sistemas naturalis españolis. 

*[[Reserva Natural|Reservas Naturalis]]: espácius naturalis cuyu criaeru tiini pol fin la proteción d'ecosistemas, comuniais u elementus biolóhicus que, pol sel rarus, frahilis, emportantis u singulariá merecin una valoración especial.

*Monumentus Naturalis: espácius u elementus de la naturaleza costituius básicamenti pol holmacionis de notória singulariá, merecin sel ohetu de proteción especial.

*Paisahis Protehius: lugaris concretus del meyu natural que, polos sus valoris estéticus i curturalis, seyan mereceoris d'una proteción especial.''

[[Image:Arribes-Duero-2.jpg|thumb|right|200px|Arribes del Duero ([[Província e Salamanca|Salamanca]] i [[Província e Çamora|Çamora]])]]

Dendi el pubricaeru la Lei 4/1989, la hestión de los Parquis Nacionalis se hazia endi el Estau pol mé d'una comisión mesturá de hestión. La hestión de los Parquis Naturalis es de las [[Comuniá Autúnoma|Comuniais Autúnomas]]. Ebiu a un recursu presentau pol [[Andalucia]] i [[Aragón]], i amparándusi en qu'el Parqui Nacional de Aigüestortes i Estany de Sant Maurici estaba bahu competéncias de [[Cataluña]], s'á reconociu qu'ebi sel igual pa tolos Parquis Nacionalis. Pol ellu, uguañoti s'está a l'aspera d'un regulaeru específicu i traspasu de competéncias ([[Agostu]] de [[2006]]).

Un sabulugal de Parqui Natural marítimu-terrestri es el de [[Cabo de Gata]] en [[Almeria]].

El mayol espáciu protehiu d'[[España]] i amás, Parqui Natural, es el Parqui Natural de la Sierra de Cazorla, Segura y Las Villas, ena [[Província e Haén|província e Haén]], ondi tiini la su nacéncia riu [[Guadalquivil]].

==Atihus==

*[http://parquesnaturales.consumer.es/ Parquis Naturalis d'España]
*[http://www.porlibre.com  Parquis Naturalis, Nacionalis i espácius protehius d'España.]

[[Category:Espacius naturalis en España]]
