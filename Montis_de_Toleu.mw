[[Image:Spain.png|thumb|right|300px|Relievi la Península Ibérica]]
Los '''Montis de Toleu''' (Montes de Toledo en castellanu) son una hormación montañosa asiahá ena Península Ibérica, que separa la cuenca e [[Tahu|Tahu]] i la e [[Guadiana|Guadiana]]. Tieni un longol máisimu d'esti a oesti dunus 350 qm i un anchón máisimu dunus cien qm enas prosimidais de Sonseca i Puertuchanu. El anchón meyu son unus cincuenta quilómetrus. Acabihan ena Sierra Guadalupi, ondi la cimera la Villuerca Arta chega a una artura e 1.603 m. Costitui el arrayu norti La Mancha.

Se trata duna estrutura rehuvenecia pola orohénia alpina, peru a deferéncia el Sistema Central, nu son bloquis levantaus i undius, sinu qu'es un relievi apalachensi, puestu al descubiertu alatras la entensa erosión qu'afetó a la zona aluspués la orohénia. Son, altonci, crestonis cuarcíticus duna artura unihormi, alreol los 1.400 metrus, que nu án siu afetaus pola erosión glacial.

De los Montis de Toleu partin [[Riu|rius]] cumu riu Algodor (95 qm de longol i 1250 qm² de cuenca), [[Almonti|riu Almonti]] (afluentis de riu [[Tahu|Tahu]] pola gocha) i riu Amarguillu (afluenti e [[Guadiana|Guadiana]] pola derecha). Inclui el parahi protehiu el Parqui Nacional de Cabañeros. Los Montis de Toleu dan nombri a una comarca la província e Toleu i a otra la província e Ciá Rial, que son arrayantis.

[[Image:Vista hacia el sur desde puerto de Los Santos (Ciudad Real).jpg|right|thumb|250px|Vista endi Puerto de Los Santos al sul]]
Peru tamién desisti algotru elementu paisahísticu destacabri nestus montis, i son los numerosus canchalis. 

== Atihus ==
*[http://www.montesdetoledo.org/ Puertal los Montis de Toleu]

[[Category:Cordilleras]]

[[de:Montes de Toledo]]
[[eo:Montoj de Toledo]]
[[es:Montes de Toledo]]
[[eu:Toledoko mendiak]]
[[gl:Montes de Toledo]]
[[pl:Góry Toledańskie]]
