{{Polmehoral}}

El '''Océanu Pacíficu''' es el cuelpu d'augua salá qu'está entri [[Ásia]] i Astralásia nel oesti, las [[América]]s nel esti, el [[Océanu Antálticu]] pal sul i el [[Océanu Álticu]] pal norti. Es el [[océanu]] e más largol i cubri la metá de la superfici del praneta. S'apella al [[Océanu Alánticu]] ena línia del sul endi el [[Cabu e Holnu]], [[Chili]]/[[Arhentina]] hata l'[[Antáltica]] i s'apella pal [[Océanu Índicu]] ena línia endi [[Tasmaña]], [[Austrália]] hata l'Antáltica.

[[File:Pacific elevation.jpg|thumb|left|Mapa el Océanu Pacíficu. Está arrodeau pol abondus [[Volcán|volcanis]] i paeris oceánicas.]]
Endigual qu'el Alánticu se güervi más anchón, el Pacíficu, poquinu a poquinu está a hadelsi más chequininu. Estu es pol mé que s'está a dobralsi el pranu marítimu pal centru la [[Tierra]] - estu se huchea '''sudución'''. Estus gorpeal i roceal son mu enteosus pus prevocan abondus [[Terremotu|terremotus]] i vorcanis deque la presión i es hundeá pa huera cuantis que las rocas se zalachan. Cunadu un terremotu apaici embahu el mari, la movición violenta prouci un [[Tsunami]]. Esta es la concausa pola que los tsunamis son más comunis arreol el Pacíficu que nalgotru océanu. Abondus vorcanis de la Tierra son tamién [[Isla|islas]] nel Pacíficu u están enos continentis a poquinus cientus e kilómetrus del lindi el océanu.

[[Category:Océanus]]
