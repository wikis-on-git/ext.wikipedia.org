[[File:Púrpuras.png|thumb|230px|]]

'''Pórpura''' es el [[colol]] o coloracionis que se alcuentran entri el [[roxu]] i el [[azul]], o más específicamenti es un colol magenta oscuru que se alcuentra entri el violeta i el carmesí. El términu provieni delos caracolis marinus tamién llamaus pórpuras i asin se denominaba también al colol produciu pola ossiación dela tinta de estus caracolis,​ (tinta mu aprecia endi la antigüeda) i a las telas teñias con ella.

En colorimetría hue definiu cumu el colol comprementariu delos que se precibin cumu consecuencia dela fotorrecepción duna [[lus]] cuya [[longol]] de onda dominanti midi entri 555 i 565 nm. Se trata dun colol estándal, es ezil que se alcuentra normaliçau en catálogus de coloris i inventarius cromáticus. La denominación de colol «pórpura» inclui al conhuntu delas coloracionis similaris al colol estándal, porpúreas. A la derecha se propolciona una amuestra del pórpura estándal.

Popularmenti, se gastan cumu sinónimus nombris cumu "'''morau, violeta, lila, malva, magenta o cárdenu'''". Sin embalgu, estas denominacionis tienin diferenti etimología, i anque tamién son coloracionis situas entri el roxu i el azul, ain desarrollau en general el su propiu significau específicu.
