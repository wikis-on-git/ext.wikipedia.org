'''Kashiwa Daisuke''' es un compositol i músicu [[música eletrónica]] [[Japón|japonés]].

== Via ==
Kashiwa tuvu nacéncia en [[Hiroshima]], [[Japón]]. Las sus primeras composicionis datan de la fecha estuyanti. Nel 2004 esmiença la su carrera con el nombri de ''Kashiwa Daisuke'' i bandea [[Alemaña]] al sotru añu.

El su primel trebaju discográficu sal nel 2006 con el nombri de ''April.#02'', siguiénduli el discu remescla ''April.#07''.
 
Al sotru añu hazi várias colaboracionis conos remesclaoris Olive Oil i Takeshi Nishimoto. Nessi mesmu añu espubrica el su segundu discu ''Program music I'', con dos pistas, huendu una dellas la celebri ''Stella'', cuyu lirismu i arregrus se hallan entri los mas bellus la eletrónica.

El su tercel discu, ''5 Dec.'', que cuenta con dies pistas, s’espubricó en Hebreru 2009. El discu ahila pol nuevus horizontis, dehuyendu una mijina de los airis orientalis i delicaus los anterioris trebajus i acelcándusi a un son mas agressivu.

== Discografia ==
Discus estuyu:
* ''April.#02'', 2006.
* ''Program music I'', 2007.
* ''5 Dec.'', 2009.

Remesclas:
* Super Club, ''Notitle'', 2006.
* Kashiwa Daisuke: ''Deepblue'', 2006.
* Jean-Michel, ''Dast ist der Sommer'', 2006.
* The Peepshow Ownerz, ''31 June'', 2007.
* Speaker Gain Teardrop, ''Colophon'', 2008.
* Piana, ''April'', 2008.
* No. 9, ''Clover classic'', 2009.

== Atijus ==
* [http://www.kashiwadaisuke.com/ Página oficial].
* [http://www.myspace.com/kashiwadaisuke Página en Myspace].
[[Category:Música de Japón]]
[[Category:Música eletrónica]]
