[[File:AleksandrPushkin.jpg|thumb|Alexandr Pushkin]]


'''Alexander Pushkin''' ([[Moscú]], 6 juñu de 1799 - †[[San Petersburgu]], 10 Hebreru de 1837).

Pushkin espubricó el su primel puema cola eá de 14 añus i tuvu reconocéncia polos estuyosus literárius de la epoca la su grauación nel Imperial Lyceum en Tsarskoe Selo. Poquinu a poquinu Pushkin se comprometió colas reholmas socialis i se gorvió portavodi e los raicalis literárius; nel esmiençu e los añus 20 se enfrentilo col gobielnu, el cual le envió pal essíliu nel sul de [[Rúsia]]. Pol mé la estrita sobrivisión de los censoris del gobielnu i l'imposibiliá de viahal u espubricá-lu, escrebió el su más famosu trebaju, el drama ''Boris Godunov'', peru no puu espubricá-lu hata añus endispués. La su novela en velsu, ''Eugene Onegin'', hue espubricá en carrahilera endi 1825 a 1832.

Pushkin i la su mujel, Natalya Goncharova, emboaus en 1831, se gorvierun alogu usualis ena socieá de la corti. En 1837, en cayendu en abondas deudas i entri mermuracionis de que la su muhel iba encetau una aventura, Pushkin esafió al supuestu queriu de Natalya, Georges d'Anthès, a un duelu. Pushkin tuvu una hienda mortal i espenó alogu dos días.

Pol mé de las sus ideas políticas liberalis i enfruéncia enas heneracionis de reberdis rusus, Pushkin hue arreprehentau pol Bolshevik cumu opunenti e la bulguesía i un preicesol de la literatura i puesía de la [[Uñón Soviética]].

== Labutu ==
L'enfruéncia de [[Byron]] es precibía, hormi angunus críticos literárius, ena puesía de Pushkin: ''El prisioneru del Cáucasu'' (1821), nel que narran las costumbris guerreras de los cilcasianus. ''La huenti e Bajchisaráy'' (1822) que traúci la amósfera el harén i evocacionis de Crimea, i ''Los zíngarus'' (1824). Mesmaenti ''Gavriliá'' (1821), puema brasfemu, que refleha e [[Voltaire]]. Endi 1824 a 1826 hue afechau en '''Mijáilovskoye''', nuna e las sus propieais, lo que premitioli amenidal el su labutu ''Eugenio Oneguin'' (1823 – 1830), escrebil la su traheya: ''Borís Godunov'' (1824 – 1825), i cuaharingal los "cuentus en velsu" irónicus i rialistas.

== Atihus ==
{{Commonscat|Alexander Pushkin}}

{{DEFAULTSORT:Pushkin,Alexander}}

[[Category:Biugrafias]]
[[Category:Escrebioris]]
[[Category:Literatura]]
