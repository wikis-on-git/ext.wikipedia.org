[[File:Eta logo.jpg|thumbnail|Anagrama]]
[[File:ETAren anagrama Altsasun.jpg|thumb|right|250 px|Pintá d'apoyu a ETA]]
'''Euskadi Ta Askatasuna''' (en [[estremeñu]]: ''País Vascu i Libertá''), conocia polas sus sigras '''ETA''', es una organizacion terrorista, autodecrará endependentista, nacionalista vasca i marsista-leninista, que invoca el runchaeru armau comu métodu pa otenel los sus ojetivus hundamentalis enos que s'alcuentra de manera prioritária la endependéncia de lo qu'el nacionalismu vascu llama [[Euskal Herria]] de los estaus d'[[España]] i [[Fráncia]]. Pa ellu gasta el assessinatu, el secuestru i la estorsion económica en [[España]] i, a vezis, en [[Fráncia]].

Hundá en 1959 duranti la ditadura franquista endespues el avientaeru de miembrus las joventuis del Partiu Nacionalista Vascu, cometió la su primel acion violenta en [[júliu]] de 1961 i, a lo primeru, contó con el apoyu duna parti senificativa de la puebracion al sel considerá una mas de las organizacionis opuestas al regimin, si bien al atrás el procesu democratizaol eniciau en 1977, al qual no se incorporó, hue perdiendu apoyus púbricus, huendu condenaus los sus actus i calificaus de terroristas pola huerça las huerças políticas i socialis dende l'aprobacion el Estatutu de Gernika en 1979 hata ogañu, ena que la su condicion terrorista es autéticamenti almitia pola huerça de los estaus, entre ellus: [[España]], [[Fráncia]], [[Estaus Unius]], las organizacionis internacionalis comu el Conseju d'Uropa, las Nacionis Unias<ref>http://www.un.org/sc/ctc/documents/Atlanta_brief.pdf </ref> o la Europol. Anistia Internacional á condenau muchas vezis las acionis d'ETA, calificandu-las comu crímin o gravis abusus a la escontra los derechus humanus, comu la política antiterrorista del gobiernu español, en particulal el regimin d'incomunicacion que a su júiciu possibilita la tortura.

Dende el 2002, muchus partius políticus i organizacionis socialis án siu ilegalizás pol su atiju a ETA.

El [[20 outubri]] de 2011 ETA anunciava en un comunicáu'l acaberu definitivu de la su actividá armá.
[[Category:Terrorismu]]
