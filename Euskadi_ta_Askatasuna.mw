'''Euskadi Ta Askatasuna''' (en [[estremeñu]]: ''País Vascu i Libertá''), conocia polas sus siglas '''ETA''', es una organiçación terrorista, autodeclará endependéntista, nacionalista vasca i marxista-leninista, que invoca la lucha armá comu métodu pa otenel los sus ojetivus hundamentalis enos que s'alcuentra de manera prioritaria la endependéncia de lo qu'el nacionalismu vascu huchea [[Euskal Herria]] de los estaus d'[[España]] i [[Fráncia]]. Pa ellu gasta el asesinatu, el secuestru i la estorsión económica en España i, a vezis, en Fráncia.

Hundá en 1959 duranti la ditadura franquista al  atrás la espulsión de miembrus de las juventudis del Partiu Nacionalista Vascu, cometió la su primera ación violenta en [[júliu]] de 1961 e, inicialmenti, contó con el apoyu de una parti senificativa de la puebración al sel considerá una mas de las organiçacionis opuestas al régimen, si bien al atrás el procesu democratizaol iniciau en 1977, al cual no se incorporó, hue perdiendu apoyus públicus, siendu condenaus los sus actus i calificaus de terroristas pola huerça las huerzas políticas i socialis dendi l'aprobación del Estatutu de Gernika en 1979 hata l'atualiá ena que la su condición terrorista es plenamenti admitia pola huerça de los estaus, entri ellus; España, Francia, Estaus Unius, las organiçacionis internacionalis comu el Conseju d'Uropa, las Nacionis Unias o la Europol. Amnistía Internacional á condenau albondu vecis las acionis d'ETA, calificándolas comu crímenis o gravis abusus a la escontra los derechos humanos, comu la política antiterrorista del gobielnu español, en particulal el régimen d'incomunicación que a su juiciu posibilita la tortura.

Dendi el 2002, albondu partius políticos i organiçacionis socialis án siu ilegalizás pola su vinculación a ETA.
