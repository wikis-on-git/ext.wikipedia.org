[[File:EscherichiaColi_NIAID.jpg|thumb|250px]]

Las '''baterias''' son [[microorganismu]]s [[procariota]]s que presentan un tamañu d'unus pocus [[micrómetru (unidá de longol)|micrómetrus]] (polo general entri 0,5 y 5 [[Micrómetru (unidá de longol)|μm]] de longol) y diversas formas, incluyendu filamentus, esferas (cocus), barras (bacilus), sacacorchus (vibrius) y hélicis (espirilus). Las baterias son [[células procariotas]], polo que, a diferencia de las [[células eucariotas]] (d'[[animalis]], [[prantas]], [[hongus]], etc.), no tién el [[núcleu celular|núcleu]] definíu ni presentan, en general, [[orgánulus membranosus]] internus. Generalmenti posin una [[pared celulal]] y esta se componi de [[peptidoglicanu]]. Una hartá baterias disponin de [[Flagelu bacterianu|flagelus]] o d'otrus sistemas de desplazamientu y son móvilis. Del estudiu las baterias s'encarga la [[microbiología#Subdisciplinas_y_otras_disciplinas_relacionás|bacteriología]], una rama la [[microbiología]]. 

Manqui el términu ''bateria'' incluía tradicionalmenti a toïtus los procariotas, actualmenti la taxonomía y la nomenclatura centífica los dividi en dos grupus. Estus dominius evolutivus se denominan Bacteria y [[Archaea]] (arqueas).<ref>http://www.pnas.org/cgi/reprint/87/12/4576 Towards a natural system of organisms: proposal for the domains Archaea, Bacteria, and Eucarya. volumen 87, número 12, páginas 4576-9. (1990). Woese, C., Kandler, O., Wheelis, M. ''Proc Natl Acad Sci U S A''</ref> La división se justifica en las pazu diferencias que presentan dambus grupus a nivel bioquímicu y genéticu. La presencia frecuenti de pared de peptidoglicanu juntu con la su composición en lípidus de membrana son la prencipal diferencia que presentan frenti a las [[arquea]]s.

Las baterias son los organismus más abundantis del praneta. Son ubicuas, s'encuentran en tós los [[hábitat]]s terrestris y acuáticus; crecin hata en los más extremus com'en los manantialis de'áuguas calientis y ácidas, en desechus radioactivus,<ref>Fredrickson J, Zachara J, Balkwill D, et al. "Geomicrobiology of high-level nuclear waste-contaminated vadose sediments at the hanford site, Washington state". http://aem.asm.org/cgi/content/full/70/7/4230?view=long&pmid=15240306 Appl Environ Microbiol. volumen 70, número 7, páginas 4230 - 41. (2004).</ref> en las profundidáis tantu del [[mar]] comu de la [[corteza terrestri]]. Argunas baterias puein inclusu sobrevivil en las condicionis extremas del [[espaciu exterior]]. S'estima que se puein encontral en tornu a 40 millonis de células bacterianas en un gramu de [[suelu|tierra]] y un millón de células bacterianas en un mililitru d'áugua dulci. En total, se calcula qu'ain aproximadamenti 5×10<sup>30</sup> baterias en el mundu.<ref>Whitman, W., Coleman, D., Wiebe, W. "Prokaryotes: the unseen majority". http://www.pnas.org/cgi/content/full/95/12/6578 Proc Natl Acad Sci U S A, volumen 95, número 12, páginas 6578-83. (1998)</ref>

Las baterias son imprescindiblis pal reciclaji los elementus, pos una hartá pasus importantis los [[Ciclu biogeoquímicu|ciclus biogeoquímicus]] dependin d'estas. Com'ejemplu cabi cital la [[ciclu del nitrógenu|fijación del nitrógenu]] [[atmósfera|atmosféricu]]. Sin embargu, solamenti la mitad los [[filu]]s conocíus de bacterias tién especis que se puein cultival en el laboratoriu,<ref name=RappeCita>Rappé. M., Giovannoni, S. "The uncultured microbial majority". Annu Rev Microbiol. volumen 57, páginas 369-94.</ref> polo qu'una pazu parti (se suponi que cerca del 90&nbsp;%) las especis de baterias existentis entoavía no á síu descrita.

En el cuerpo umanu ain aproximadamenti diez vecis más células baterianas que células umanas, con una pazu cantidá de bacterias en la [[piel]] y en el [[tractu digestivu]].<ref>Sears C. "A dynamic partnership: Celebrating our gut flora. Anaerobe. volumen 11, número 5, páginas 247-51. (2005)</ref> Manqui el efectu protector del [[sistema inmunológicu]] hazi que la pazu mayoría d'estas baterias sea inofensiva o beneficiosa, argunas baterias patógenas puein causal malotias infeciosas, incluyendu [[cólera]], [[difteria]], [[escarlatina]], [[lepra]], [[sífilis]], [[tifus]], etc. Las malotias baterianas mortalis más comunis son las infeciones respiratorias, con una mortalidá solu pala [[tuberculosis]] de cerca de dos millonis de personas al añu.<ref>[http://www.who.int/healthinfo/bodgbd2002revised/en/index.html 2002 WHO mortality data] Accedido 20 de enero de 2007.</ref> En tó el mundu s'utilizan [[antibióticu]]s pa tratal las infecionis bacterianas. Los antibióticus son efectivus contra las baterias ya qu'inhibin la formación la pared celular o detienin otrus procesus del su ciclu de vía. Tamién s'usan extensamenti en la agricultura y la ganadería en ausencia de malotia, lo qu'ocasiona que se esté generalizandu la [[resistencia antibiótica|resistencia]] las baterias a los [[antibióticu]]s. 

En la industria, las baterias son importantis en procesus talis comu'l tratamientu d'áuguas residualis, en la produción de [[mantequilla]], [[quesu]], [[vinagri]], [[yogur]], etc., y en la fabricación de [[medicamentu]]s y d'otrus productus químicus.<ref>Ishige, T, Honda, K., Shimizu, S. "Whole organism biocatalysis". Curr Opin Chem Biol. volumen 9, número 2, páginas 174-80. (2005)</ref>

== Galería ==
<center>
<gallery>
File:Mycobacterium tuberculosis 8438 lores.jpg|''[[Mycobacterium|Mycobacterium tuberculosis]]'' ([[Actinobacteria]])

File:Thermus aquaticus.JPG|''[[Thermus|Thermus aquaticus]]'' ([[Deinococcus-Thermus]])
File:O. oeni.jpg|''[[Oenococcus|Oenococcus oeni]]'' ([[Firmicutes]])
File:BacillusCereus.jpg|''[[Bacillus cereus]]'' ([[Firmicutes]])
File:Staphylococcus aureus 01.jpg|''[[Staphylococcus aureus]]'' ([[Firmicutes]])
File:ARS Campylobacter jejuni.jpg|''[[Campylobacter jejuni]]'' ([[Proteobacteria]])
File:Bordetella bronchiseptica.jpg|''[[Bordetella bronchiseptica]]'' ([[Proteobacteria]])
File:Cholera bacteria SEM.jpg|''[[Vibrio cholerae]]'' ([[Proteobacteria]])
File:Leptospira scanning micrograph.jpg|''[[Leptospira]]'' ([[Spirochaetes]])
File:TreponemaPallidum.jpg|''[[Treponema|Treponema pallidum]]'' ([[Spirochaetes]])
</gallery>
</center>

== Guípesi tamién ==
* [[Bacteriología]]
* [[Extremófilu]]
* [[Microbiología]]
* [[Microbiota normal]]

== Referéncias ==
{{Listaref|2}}

== Atijus ==
{{Commonscat}}

* [https://web.archive.org/web/20060705193957/http://www.portalmundos.com/mundobiologia/paleontologia/bacterias.htm Baterias: Cómu transformun la Tierra.]
* [http://agronlin.tripod.com/dat/id3.html agronlin.tripod.com; datus sobri baterias.]
* [http://superciencia.com/2006/03/11/cultivo-de-bacterias Cria un cultivu de baterias.]
* [http://www.textbookofbacteriology.net/ Todar's Online Textbook of Bacteriology.]

[[Category:Bateria| ]]
[[Category:Bateriología| ]]
[[Category:Microbiología]]
