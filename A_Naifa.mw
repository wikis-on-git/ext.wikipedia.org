'''A Naifa''' (en [[Luenga purtuguesa|portugués]] "la faca", anglicismu) es un grupu musical [[Purtugal|portugués]] fusión.

== Estória ==
Nel 2004 el recientimenti esfeneciu João Aguardela hundó el grupu A Naifa con Luís, Maria Antónia i Paulo. Las remanecéncias punk i rock João i las nuevas almiracionis que tuvun del fadu, hizu que A Naifa se conviertiera nuna las bandas mas atípicas el panorama musical portugués, mesturandu las enfruyéncias enclusu estrumentación el fadu con percussionis i quitarras la música populal.

El lirismu la su música nu está nella namás, sinu tamién enas letras las cancionis, criás de puemas autoris portuguesis cumu Adília Lopes, José Mário Silva u José Luís Peixoto. 

Nel 2004 sartarun a las emisoras arrádiu portuguesas con el cenzillu ''Música'', del su primel discu ''Canções subterrâneas'', eitau pol Sony Music.

Dos añus dispués, en [[Marçu]], espubricarun el segundu discu, ''3 minutos antes de a maré encher'', mas consoliau i siguiendu el mesmu cúdiu ena estrumentación i enas letras qu'el anteriol.
 
A primerus el 2008 lançarun el que hue el su tercel discu, ''Uma inocente inclinação para o mal'', el qualu, sigún Luís Varatojo es el mas intimista i mas celcanu al fadu eno tocanti a las letras i a la mayol preséncia la quitarra portuguesa. Hue eitau pol Lisboa Records.

Nessi mesmu añu, en [[Húliu]], A Naifa tocarun nel festival música fusión [[Badahó]] Badasom.

La su música es sutil, cuentandu cona malancolia el fadu, pero con una nueva holma sintilu, sin llegal a la música comelcial i tapocu sin perdel la duçura i el sintimientu la música tradicional portuguesa.

== Miembrus ==
* Luís Varatojo: quitarra portuguesa.
* Maria Antónia Mendes: vozis.
* Paulo Martins: bateria.
* João Aguardela († 2009):  bahu. 

== Discografia ==
* ''Canções subterrâneas'' (2004).
* ''3 minutos antes de a maré encher'' (2006).
* ''Uma inocente inclinação para o mal'' (2008).
* ''Não se deitam comigo corações obedientes'' (2012).

== Atihus ==
* [http://www.anaifa.com/pt_anaifa.html Páhina el grupu] 
* [http://anaifa.blogspot.com/ Bitácora el grupu]
* [http://www.myspace.com/anaifa Espáciu pressonal]

[[Category:Música de Portugal]]
