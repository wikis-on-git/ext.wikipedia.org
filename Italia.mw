{| border="1" align="right" cellpadding="4" cellspacing="0" width="300" style="margin: 0 0 1em 1em; background: #f9f9f9; border: 1px #aaaaaa solid; border-collapse: collapse; font-size: 95%;"
|+ <big>'''República Italiana'''</big>
|-
| style="background: #f7f8ff;" align="center" colspan="2" |
{| border="0" cellpadding="2" cellspacing="0" style="background: #f9f9f9; text-align: center;"
| width="140px" | [[Image:Flag of Italy.svg|125px|Bandera d'Itália]]
| width="140px" | [[Image:Italy-Emblem.svg|125px|Escudu d'Itália]]
|-
| [[Bandera d'Itália|(En detalle)]] || [[Escudu d'Itália|(En detalle)]]
|}
|-
| align="center" colspan="2" | <small>''[[Lema|Lema]] nacional: ''Libertà, Uguaglianza, Umanità'' ([[italianu|italianu]]; ''«Libertá, iguardá, umanidá»'')</small>
|-
| align="center" colspan="2" style="background:#f9f9f9;" | [[image:EU location ITA.png|270px|Asihamientu d'Itália]]
|-
| [[Lengua oficial|Lengua oficial]] || [[Idioma italianu|Italianu]]
|-
| [[Capital|Capital]] || [[Roma|Roma]]
|-
| [[Presidenti la República|Presidenti]] || [[Giorgio Napolitanu|Giorgio Napolitano]] 
|-
| [[Primel Menistru|Primel Menistru]] || [[Romano Prodi|Romano Prodi]]
|-
| [[Longol]]<br/>&nbsp;- Total<br/>&nbsp;- % augua
| [[Lista de paisis por superficie|Posición 69ª]]<br/>301.270  [[quilómetru cuadrau|km&sup2;]]<br/>2,04%
|-
| [[Puebración|Puebración]]<br/>&nbsp;- Total ([[2007|2007]])<br/>&nbsp;- [[Densidá de puebración|Densidá]]
| [[Lista e paísis por puebración|Puestu 22º]]<br/>59.093.092  <br/>195 ab/km&sup2;
|-
| [[Produtu interiol brutu|PIB]]<br/>&nbsp;- Total ([[2005|2005]])<br/>&nbsp;- PIB/capita || [[Lista e paísis por PIB|Posición 8ª]]<br/>1.790.895 millonis e US$<br/>30.732 US$
|-
| [[Moeda|Moeda]] || [[Euru|Euru]] (€, [[ISO 4217|EUR]])<sup>2</sup>
|-
| [[Zona orária|Zona orária]]<br/>&nbsp;en [[veranu|veranu]] || [[CET|CET]] ([[Tiempu Cordinau Universal|UTC]]+1)<sup>3</sup><br/>[[CESTI |CEST]] ([[Tiempu Cordinau Universal|UTC]]+2)<sup>3</sup>
|-
| [[Innu|Innu]] || ''[[Canto degli Italiani|Canto degli Italiani]]''
|-
| [[Domeñu|Domeñu Internet]] || [[.it|.it]]
|-
| [[Lista de códigus telefónicus|Código telefónico]] || +39
|-
| align="left" colspan="2" | Miembru e: [[UE|UE]], [[ONU|ONU]], [[OTAN|OTAN]], [[OCDE|OCDE]], [[OSCE|OSCE]]
|-
| colspan="2" | <small>
|}
La '''República Italiana''' o namás que '''Itália''', es un pais d'[[Uropa|Uropa]] 'el sul, que forma parti dela [[Unión Uropea|Unión Uropea]] (UE).

El su territóriu es prencipalmenti una [[península Itálica|peninsula]] alargá i dos grandis ilas en el [[Mar   Mediterráneu|mar Mediterráneu]]: [[Sicília|Sicília]] y [[Cerdeña|Cerdeña]]. Por el norti está arrodeá polos [[Alpes|Alpes]]. Linda con [[Fráncia|Fráncia]], [[Suiça|Suiça]], [[Áustria|Áustria]] i [[Eslovénia|Eslovénia]]. Los estaus independientis e [[San Marinu|San Marinu]] i [[Cidá 'el Vaticanu|Cidá 'el Vaticano]] son enclavaus por dentru  'el su territóriu.

==Heografia==

[[Image:Dolomiten Antelao-Boitetal.jpg|270px|left|thumb|Dolomitas]]

El relievi apresenta cuatru grandis unidadis rehionalis: al Norti, un sectol continental dominau por los Alpes; a  los sus pies, la llanura 'el [[Po|Po]]; al Sul un sectol peninsular articulau por los Apeninus; i finalmenti las tierras insulares. 

El sistema alpinu estiendi por territóriu  italianu la cuasi totalidá de  la su vertienti meridional. Neste gran conhuntu montañosu destacan las formacionis calcáreas delos Dolomitas. Argunus pasos e montaña facilitan la comunicación colas rehionis vecinas. 

Al Sul delos Alpes, entri éstos i los Apeninos, s'extiendi la llanura 'el Po que realmenti es una fosa tectónica rellená por los depósitus sedimentárius aportaus por los rriuss que desciendin delos Apeninus i, especialmenti, delos Alpes, i qu'avenan la llanura que s'abri al [[Mar Adriáticu|mar Adriáticu]] por el litoral NE d'Italia. Las restantis  llanuras italianas, manqui numerosas, son d'escasa estensión, i localizan-se preferentementi nel litoral tirrénicu, formás por importantis rius comu  el Arno o el Tíber,  o por llanuras costeras. La cadena delos Apeninos constituyi l'espinaçu dela [[península Itálica|península italiana]], i nella distinguin-se tres sectoris: los Apeninos septentrionalis, los Apeninos centralis, tamién denominaus Abruzos, que constituyin el techu dela cadena (Gran Sasso, 2.914 m), i apresentan hormacionis cársticas; por últimu, los Apeninos meridionalis, que tienen  el su punto culminanti nel monti Pollino (2.271 m). A dambas vertientis dela cadena s'extiendin hormaciones e colinas, denominás Subapeninos o Antiapeninos, destacandu las del rebordi Oesti, ondi s'elevan argunus volcanis (Vesubio, monte Amiata, Campos Flégreos). 

Nel extremo Sul dela península Itálica, l'ila e Sicilia es considerá una prolongación delos Apeninos , destacandu el monti Etna, que con  los sus 3.345 m e alt. es el [[volcán|volcán]] activu más altu d'Uropa. La isla de Cerdeña es asimesmu montañosa, nostanti cabi destacal la fosa tectónica e Campidano, entri Oristano i Cagliari.

==Clima==
[[Image:Riva del Garda.jpg|thumb|Left|250px|Lagu Garda nel veranu]]

La climatologia italiana,  tieni carácter mediterraneo, peru  apresenta notablis variacionis rehionalis. En primel lugal, por efetu dela  su considerabli estensión en latitud enontramus meyas anualis en [[Milán|Milán]] e 23 °C en huliu i 1,5 °C en heneru, portantu qu'en [[Palermu|Palermu]], dichas medias son de 26,2 i 11 °C. Tamién, debiu a las condicionis orográficas: los Alpes, qu'actúan de barrera poranti los vientus 'el Norti, rehistran las mayoris precipitacionis (3.000 a 3.800 mm anualis); los Apeninos, por el su lau, establecin una clara distinción entri sus dos veltientis: la tirrénica, que quea espuesta a las corrientis úmeas 'el Oesti, i la vertienti adriática, a sotaventu e dichas influencias (menus e 500 mm anualis en Apulia).

==Organiçación admenistrativa==

Italia s'encuentra dividia en 20 rehiones admenistrativas, dividias en provincias i éstas a la su vezi en municipius o comunas. Destas, 5 (Valle de Aosta, Friuli-Venecia Julia, Sicilia, Cerdeña y Trentino-Alto Adigio) tienin un estatus especial en razón dela su natureza heográfica, cultural o social. Las demás se sometin a un estatutu común d'administración.

==Economia==

[[Image:Lightmatter colosseum.jpg|thumb|Left|250px|Anfitiatru Flaviu, en [[Roma|Roma]]]]

Itália es, por descontau, unu delos paisis mas industrializaus 'el mundu, enclusu siendu qu'el sul es mas pobri qu'el norti i non ai un gran desarrollu dela actividá.

L'actividá industrial a siu el motol 'el desarrollu italianu, i  ogañu es el ehi dela su economia. Por contra, las actividadis agrícolas an esperimentau una considerabli tesera, tantu ena ocupación e la puebración activa (7,3 %), comu ena su participación nel PIB (3,7 %). La producción agrícola non surti la demanda alimentária dela puebración, i es especialmenti escasa ena rama ganaera: bovinu, porcinu. L'agricultura se halla más extendia, con cultivus e cerealis (trigu, arró -primera productora uropea-, maí), leguminosas, plantas industrialis (remolacha açucarera), chucherias (pimentuss, berenhenas, tomatis i cebolas) i floris.

==Idioma==

EL [[Idioma italianu|italianu]] es una luenga romanci. Desisti un gran númeru e dialetus italu-romanus. Se chasca mas que ná en Itália, ondi es  la lengua nacional, peru tamién en dos cantonis del sul de Suiça ondi es de la mesma manera reconociu cumu luenga oficial.

==Cultura==
[[Image:Sanzio 01.jpg|thumb|Left|250px|L'escuela d'Atenas, e Rafael Sanzio]]
[[Image:St Mark's Basilica.jpeg|thumb|205px|La basilica  e San Marcus]]


Italia es conocida por  el su arti, cultura i numerosísimus monumentus, entri tos ellus la torri e Pisa i el Coliseu romanu; asín comu por  la su gastronomia (pratus italianus famosus son la pitsa i la pasta), su vinu, su horma e vida, su pintura, su diseñu, cini, tiatru, literatura yi música, en particulal l'ópera.

El periodu 'el Renacimientu uropeu escomenzó en Italia duranti los sigrus XIV i XV.


===El Cini===

L'estória 'el cini italiano escomenzó namás  algunus meses después de que los hermanus, Auguste i Louis Lumière hubieran descubieltu el meyu, cuando el papa Leon XIII hue filmau por dangunus segundus mientris bendecía la cámara fotográfica.

[[Category:Paisis]]
