{{Polmehoral}}

La '''Revolución Endustrial''' es el nombri que lo estoriaoris án dau al periou de l'[[estória]] deque nun inti dau ubió un gran cámbeu ena holma e cuaharingal las cosas i vivil.

Esmienzó en [[Gran Bretaña]] nel meyu el sigru XVIII i s'esperrió pa [[Uropa]] i [[América el Sul]] nel comencípiu del sigru XIX. Senificú que pol vedi la mayoría de chascus huesin hechus a manu en fábricas chiqueninas, sedríen hechas menus caras en grandis cantiais pol máquinas en fatorías. 

Las nuevas ideas i enventus huerun empreaus tamién en las minas, enas hundicionis de metal i nel trasporti e bienis. El más emportanti enventu de la Revolución Endustrial huerun el [[Motol de Bahiu]], gastau pa impulsal las fatorías, bombeal enas minas prehundas, i enos motoris de los trenis. El bahiu proceenti e torral el carbón se guervi en huenti e puel, ondi enantis iban siu los músculus de los umanus i animalis.

P'angunus estoriaoris, la Revolución Endustrial acabijó alreol el 1820, peru están dalcuerdu qu'estu hue el esmienzu namás dun cámbeu ena maea de hazel las cosas, lo que acontina palantri hata uguañoti.

La henti qu'estuya estória acontina sin ponel-se dalcuerdu en lo pol qué acaeció cuandu lo hidu i lo pol qué en Ingalaterra primeru. Hue cuaharingau sobri un nuevu espritu d'estuyus pola céncia nel sigru XVII, llamau polos estoriaoris la [[Ilustración]]. Mesmaenti, Ingalaterra era un país establi políticamenti duranti el XVIII sin guerras civilis (inque abondas ahuera). 

Inglaterra tamién hue mu afortuná pol tenel la matéria prima nesedária pa cuaharingal i dal enelhía a las nuevas máquinas. Assín mesmu tinía un empériu nel estranheru que mercaríe los bienis que proucía i se hadía d'algotras matérias primas talis cumu el algodón i azúcal. Nel inti e la revolución Endustrial, l'esclavitú se gastaba en muchas tierras del Empériu Británicu, estu alministraba una huenti e dineru que puía sel gastau en antuñal nuevas endústrias.

[[Category:Estória]]
