[[File:Tempranillo_vine_with_grape_clusters.jpg|thumb|250px|Uva tempranilla.]]
L'[[uva]] '''tempranillu''', tamién llamá '''tempranilla''', '''tinta del país''' o '''cencibel''', es una variedá d'uva tinta cultivá estensamenti pa producil vinus tintus con cuerpu<ref name=guru /> en [[España]], de dondi es originaria. Ocupa una superfici de cultivu de 31.046 hectáreas, lo que suponi un 61% la [[Denominación d'Origin Calificá Rioja|D.O. Calificá Rioja]], con un aumentu progresivu en los últimus añus en detrimentu d'otras variedadis. Se considera autóctona de Rioja. Es la prencipal uva usá en La Rioja, y a menúo se la menciona comu l'"uva nobli" d'España.<ref name=Spain>(2003)http://www.in-spain.info/top20/tempranillo.htm Tempranillo, Spain’s Noble Grape</ref> El su nombri es el [[diminutivu]] de ''templanu'',<ref name=guru>url=http://www.supermarketguru.com/page.cfm/194 Dennis Manuel, Tempranillo, Supermarketguru.com. 25 de junio de 2001. http://web.archive.org/web/http://www.supermarketguru.com/page.cfm/194. 29 de noviembre de 2015</ref> lo cual hazi referencia al hechu de que madura varias semanas endenantis que la mayor parti las variedáis d'uva tinta españolas. Existi una variedá blanca de mutación recienti: [[tempranillu blancu]].

== Características ==
La tempranilla es una uva tinta con una piel gruesa.<ref name=guru /> Creci mejor en altitudis relativamenti artas, pero pué tamién toleral climas una jartá más templaus.<ref>Perkins, Sid: "Global Vineyard. Can technology take on a warming climate?", ''Science News'', Vol. 165, No. 22. (May 29, 2004), pp. 347-349. [http://links.jstor.org/sici?sici=0036-8423%2820040529%29165%3A22%3C347%3AGV%3E2.0.CO%3B2-7]</ref> Con relación a la produzión e tempranillo en varius climas, el espertu en vinu [[Oz Clarke]] señala:

{{cita|Pa obtenel elegancia y acidez e la tempranillo, necesitas un clima frescu. Peru pa conseguil artus nivelis d'azúcar y las gruesas pielis que dan colol intensu necesitas flama. En España estus dos opuestus se dan de la mejor manera en el clima continental peru con altitú de Ribera del Dueru.<ref>Oz Clarke "Encyclopedia of Grapes". Página 272. isbn=0-15-100714-4</ref>}}

[[File:MatureTempranillo.jpg|thumb|izquierda|130px|Recimu d'uva tempranillo madura con el su característicu colol negru azulau.]]
En la Ribera del Duero la [[temperatura]] meya en juliu está al reor e los 21.4 [[Gradu Celsius|°C]],<ref name="Johnson atlas pg 191">H. Johnson y J. Robinson. "The World Atlas of Wine". Página=191. 2005. isbn=1-84000-332-4</ref> manqui las temperaturas a meyodía en el cañajón inferior puen llegal a los 40&nbsp;°C. Por la nochi la región esperimenta una drástica [[variación e temperatura diurna]] con temperaturas que bajan hasta 16&nbsp;°C (60&nbsp;°F) respectu a la máxima del día. L'uva tempranillo es una las pocas que puen adaptalsi y prosperal en [[climas mediterráneus continentalis]] com'ésti.<ref name="Oxford pg 576">J. Robinson. "The Oxford Companion to Wine". Página=576. 2006. isbn=0-19-860990-6</ref> 

La baja acidez asociá con el crecimientu a baju altol se remeya mayormenti mezclándola con uvas más ácidas, comu la [[Uva graciano|graciano]] en [[La Rioja]].<ref>Graciano. Epicurious Wine Dictionary http://www.epicurious.com/tools/winedictionary/entry?id=6594</ref>
Es mu segura en el cuajau, mu sensibli a plagas y enfermedadis, y una mijina resistenti a la sequía y a temperaturas artas. Los recimus tien forma cilíndrica y son compactus. Las bayas son esféricas, de colol negru púrpura con una pulpa incolora. La baya es e colol mu oscuru y forma una esfera com'un abaloriu, y d'ahí el su nombri en [[Luenga catalana|catalán]]: ull de llebre (oju de [[beata]]).

La raíz e tempranilla absorbi [[potasiu]] con facilidá, lo qu'ayúa a los nivelis e pH de 3.6 en la pulpa y 4.3 en la piel cuandu alcanza la madurez. Cuandu absorbi demasiau potasiu, el [[mostu]] es más [[sal]]inu lo que hazi más lenta la desaparición del [[aceu málicu]] lo que da comu resultau un pH superior.<ref name=arrakis>Manuel Ruiz Hernández. "Variedad Tempranillo" http://www.arrakis.es/~mruizh/a9.htm. 1999</ref> El peyeju no presenta ningún carácter herbáceu.<ref name=arrakis /> L'uva es mu susceptibli a las inclemencias de l'oriya, contrayéndosi cuandu ai sequía e hinchándosi cuandu ai demasiá humedá. La hinchazón tié un efectu negativu en la calidá, pos afecta al colol del vinu. Los efectus de l'oriya se atenúan en lugaris con [[Cal|piedra caliza]] debíu al efectu l'[[arcilla]] y la humedá en las raícis; los efectus son peoris en zonas arenosas, asín comu pa viñas que tien menus e doci añus, pos las raícis son generalmenti demasiau superficialis.<ref name=arrakis />

Diversus estudius an puestu de manifiestu ciertu potencial antioxidanti.<ref>González-Flores D, Gamero E, Garrido M, Ramírez R, Moreno D, Delgado J, Valdés E, Barriga C, Rodríguez A.B, Paredes S.D. (2012). "[http://www.ncbi.nlm.nih.gov/pubmed/22033761 Urinary 6-sulfatoxymelatonin and total antioxidant capacity increase after the intake of a grape juice cv. Tempranillo stabilized with HHP]". Food & Function '''3''': 34-39. [[Digital object identifier|doi]]:[10.1039/c1fo10146c]. </ref>

== Huentis ==

=== Referéncias ===
{{listaref|2}}

=== Bibliografía ===
* Ron Herbst y Sharon Tyler Herbst. "Wine Lover's Companion". Barron's. Edición rústica. 1995
* Robinson, Jancis. "Vines, Grapes and Wines: The Wine Drinker's Guide to Grape Varieties". Mitchell Beazley. 1992. ISBN 978-1-85732-999-5 
* Robinson, Jancis. "The Oxford Companion to Wine, third edition". Oxford University Press. 2006. 978-0198609902

== Atijus ==
{{commonscat|Tempranillo}}

* [http://www.vivc.de/datasheet/dataResultBibliog.php?topic= Bibliografía VIVC]
* [http://www.riojawine.com/en/viticultura/uva-tempranillo.htm Variedáis d'uva - Tempranillo]
* [http://www.in-spain.info/top20/tempranillo.htm Tempranillo, la cepa nobli d'España]

[[Category:Variedáis viníferas|Tempranillo]]
[[Category:Vinu español]]
