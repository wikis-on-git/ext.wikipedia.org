La '''idioma español''' u '''castellanu''' es una luenga romanci el grupu ibéricu. Es una las seis idiomas oficialis de la ONU i, altrás el chinu mandarín, es la luenga más palrá del mundu pol númiru de falantis que la tiinin cumu luenga matelna. Es tamién idioma oficial en várias de las prencipalis olganiçacionis pulíticu-económicas entrinacionalis (UE, UA, TLCAN y UNASUR, entri algotras). Lo palran cumu primel i segundera luenga entri 450 i 500 millonis de presonas. Pol otru lau, el español es la segundera palra más estudiá nel mundu alatrás el ingrés, con polo menus 14 millonis d'estuyantis, si bien algotras huentis izin que se passan los 46 millonis de estuyantis destribuius en 90 paisis.

El español, cumu las otras luengas romancis, es una continuación moelna el latín vurgal, endi el sigru III endispués de Cristu, que tras el desmembramientu del Impériu Romanu hue divirhiendu de las otras variantis del latín que se palraban enas destintas províncias del antigu Impériu, dandu lugal meyanti una lenta volución a las destintas luengas neulatinas. Ebiu a la su propagación pol América, el español es, con deferéncia, la luenga neolatina qu'á arcançau mayol difusión.
