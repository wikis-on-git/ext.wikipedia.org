La '''Verdaera Elésia Jesús''' [[IPA|[bɛɾð̪aˈeɾa eˈlezja hɛˈzʊ<sup>h</sup>]]] (en [[luenga ingresa|ingrés]] ''True Jesus Church'' [[IPA|[ˈtɾuː ˈʤizəs ˈʧɜːɾʧ]]]) es una elésia pentecostal que assigura tenel al reol dos millonis miembrus assitiaus en quarenticincu paisis en seis continentis. Esta elésia hue hundá nel sigru XX, en concretu nel añu 1917, i la huerça los miembrus s´alcuentran en [[China]] i [[Taiguán]] <ref>''The Growth of Independent Christianity in China, 1900-1937'', Daniel H. Bays </ref>.

La missión esta elésia es pedrical el [[evangéliu]] a tolas nacionis enantis la segunda vinia [[Jesucristu]].

== Las Dies Prencipales dotrinas i creyéncias ==
Las dies dotrinas i creyéncias essenciales la Verdaera Elésia Jesús son:

=== 1. El Espritu Santu ===
La efetiva rececición el [[Espritu Santu]] se manifiesta nel [[glosolalia|palraeru de luengas desconocias]] i es, velaí, la garantia de tenel una eréncia nel cielu <ref>(Romanos 8:16, Efesios 1:13-14)</ref>.

=== 2. El Bautismu ===
El [[bautismu]] n'áugua es un [[sacramentu]] pa la remissión los [[pecau]]s i pa la regeneración. El bautismu debi acontencel en áugua corrienti natural, es izil, nun riu, nel mari u nun manantal. El bautizaol -ya bautizau anteriol en áugua i nel Espritu Santu- derigi el bautismu nel nombri [[Jesucristu]]<ref>(Juan 3:5; Mateo 3:16; Hechos 2:3-8, 10:48) </ref> i la pressona que recebi el bautismu debi sel margullia tuita en áugua.

=== 3. El Lavau Piezis ===
El sacramentu el lavau piezis premiti al creyenti ''tenel parti'' con [[Jesucristu]]. Tamién sirvi comu recordaeru del debel de tenel amol, santiá, umildá, perdón i selvíciu. Tol qu'á alcebiu el bautismu en áugua, tien que recebil el lavau piezis nel nombri [[Jesucristu]]. El lavau entri unus i otrus de los piezis puei sel platicau siempri que seya mestel <ref>(Juan 13:1-7,13:15)</ref>.

=== 4. La Santa Comuñón ===
La [[Ucaristia]] es el sacramentu que conmemora la muerti [[Jesucristu]]. Premiti participal de la calni i de la sangri [[Jesucristu|Jesús]] i estal en comuñón con Él pa puel tenel via eterna i resucital nel úrtimu dia. Esti sacramentu veloí se has tan de continu comu seya mestel i se gasta pan sin [[lua]] i çumu uva <ref>(1 Corintios 10:17, 11:26; Juan 6:53; Marcos 14:24-25)</ref> .

=== 5. El Sábau ===
El dia libri, el sétimu dia la semana, el Sábau, es un disantu, bendiziu i santificau pol [[Dios]]. Tien que sel osselvau embaju la grácia el Siñol pa la conmemoración la criación i la sarvación provista pol [[Dios]], cona asperáncia descánsiu eternu ena desotra via.

=== 6. Jesús ===
[[Jesucristu]], dalcuerdu con esta Elésia, resucitó al tercel dia i arcendió a los cielus, huendu sarvaol la umaniá, criaol los cielus i la tierra i el únicu Dios <ref>(Juan 3:16; 1 Corintios 15:3-4; Hechos 4:12) </ref>.

=== 7. La Bíblia ===
La Santa [[Bíblia]], compuesta pol [[Antíguu Testamentu]] i el [[Nuevu Testamentu]], está espirá pol [[Dios]] i costitui l'única verdá escrita pa la via cristiana <ref>(2 Timoteo 3:16) </ref>.

=== 8. La Sarvación ===
La Sarvación l'atorga Dios pol mé la fe. Los creyentis tienin que confial nel Espritu Santu, pa andal en cata la santiá, pa honral a [[Dios]] i amal al restu pressonas <ref>(Efesios 2:8) </ref>.

=== 9. La Elésia ===
La Verdaera Elésia Jesús, estalachá pol [[Jesucristu]] pol mé el [[Espritu Santu]] pa pola ''llúvia postrera'', es la elésia verdaera restaurá del tiempu apostólicu.

=== 10. La Segunda Vinia ===
La Segunda Vinia Jesucristu acontecerá nel úrtimu dia, de que abaji del cielu pa julgal al mundu. Los justus recebirán via eterna, pero los impius bicharán la condenación eterna <ref>(Mateo. 25:31-34; 1 Tesalonicenses 4:16-17) </ref>.

== Referéncias ==
{{Listaref}}

== Atijus ==
* [http://www.tjc.org Web oficial sobri la Elésia] (En ingrés i castellanu).
<!--EntelGüiqui-->

[[Category:Religionis]]
