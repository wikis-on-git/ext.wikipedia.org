'''Petróniu''' [[IPA|[peˈtɾonju]]] (en [[luenga latina|latín]] ''Petronius Arbiter'' [[IPA|[pɛˈtɾoːnɪʊs ˈarbɪtɛr]]]) es el supuestu autol la novela romana ''Satyricon'' “''El Satiricón''”.

== Via ==
Los manuscritus que trasmitin el ''Satyricon'' i las citas en destintus autoris latinus hazin suponel qu’el su nombri huera Petronius de ''cognomen'' Arbiter. El nombri podria bel siu Gaius u Titus. Ná se sabi desti autol, manque se quiel entifical esti Petróniu con unu que mienta [[Tácitu]] enos sus ''Anales''<ref>Tac., ''Ann.'' 17-20</ref>. Si estu es verdá, Petróniu hue retratau comu un ''ignauus'' “holgazián” i un ''dejau'' que arcançó los puestus de proconsu en [[Bitinia]] i consu. El su caraiti esquisitu i indecutibri lo llevó a entral enos colrichis palaciegus [[Nerón]]. No estanti, entavia dessisti ná que haga suponel sel Petróniu autol el ''Satyricon'' el mesmu que mienta [[Tácitu]], ecetuandu la possibri entificación la recreación el periodu la su novela cona la del prencipau [[Nerón|neronianu]].

== Obra ==
Una las novelas mas enfruyentis i leyias la estória la literatura ociental es la que escrebió Petróniu: ''Satyricon''. Se desconoci en qué fecha se compusu, anque tien que sel anteriol al 230.

Se trata dun testu que revruja testu i prosa que cuenta en pran satíricu las aventuras dunus dissolutus pindongus que s’aperigallan andurreandu en furriona en furriona, robandu, fornicandu, ratoneandu en cata dineru faci. La estória la lleva Encolpius, quien es castigau pola deviniá pol no cumpril con Príapu i es obrigau a lleval una via arrastrá. Se precura la compaña dotrus omosessualis conos que passa una sérii d’aventuras que los llevan a [[Crotona]], andi unu dellus, Eumolpus, simula sel un ricu que va a ejal una güena eréncia, de mó que vivan del lambuceu las possibris ereerus.

A lo largu la obra se dan destintus epissódius que án marcau la narrativa posteriol, comu lo son la cena Trimalción u la escena la pinacoteca.

L’obra entera es una fábula contá parodiandu los génirus anterioris, especialmenti la épica, andi los protagonistas son unus antiérois, imagin el ombri viciosu i corrutu frutu duna socieá andi la osura, las eréncias, el sessu, el vinu i las furrionas costituin el vivieru emperial romanu.

Una adatación cinematográfica desta novela la hizu enos añus 60 el diretol italianu [[Federico Felinni]]. Amás, Petróniu es pressonagi enas destintas novelas, la mas conocia Quo vadis? del polacu [[Henryk Sienkiewicz]].

Dessisti una tradución los primerus capítulus la obra al [[luenga estremeña|estremeñu]] enquairá ena coleción "''Crássicus en estremeñu''", hecha pol [[Ismael Carmona]] i espubricá en Diziembri 2009 baju licéncia Creative Commons.<ref>[[La billota literária]]: [http://labillotaliteraria.blogspot.com/2009/12/petroniu-satiricon-critica-la-educacion.html Petróniu. ''Satiricón: Crítica a la educación'']</ref>

== Abreviaturas ==
Dalcuerdu con el ''Oxford Latin Dictionary'', esti autol alcibi la abreviatura ''Petr.''

== Referéncias ==
{{listaref}}

== Bibliografia ==
* Petronio, ''El satiricón, entrod. C. Codoñer'', trad. L. Rubio Fernández, Mairil, Gredos, 1982.
* VV. AA., ''Oxford Latin Dictionary'', Oxford, OUP, 1968.

[[Category:Escrebioris latinus]]
