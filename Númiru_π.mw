En [[matemáticas]], '''π''' es la '''costanti d'Arquimedi''', una costanti que relaciona el diámetru de la circunferencia con el [[longol]] del su perímetru.

P = d · '''π'''

El símbolu π se pronuncia [pi] i es la decimusétima letra de l'alfabetu griegu.

π es un númeru irracional, es izil, la su parti fracionaria tien un númeru de cifras enfinitu i amás no tien dengún periou. Por hazel cálculus prácticus s'ebi cogel un valol simplificau comu por ejemplu: 3,14159265.

El númeru π, amás de parecel ena fórmula del longol de la circunferencia, pareci en tolas ecuacionis matemáticas derivás d'esta: la superficii del círculi, la superfícii i el volumin de la esfera... i tamien en albondu ecuacionis de [[física]].
