El '''Nacionalismu estremeñu''' es un movimientu pulíticu testimoñal i pocu desarrollau d'[[Estremaura]] ([[España]]).

Ogañu no dessistin movimientus del tó nacionalistas olganizaus ni partius nacionalistas rustrius (tuviendu en cuenta aquellus que recraman ativamenti el reconocimientu comu nación de [[Estremaura]] o enclusu, nalgún chascu, el derechu d'autodeterminación), anque án dessistiu ententus de crial movimientu, más allá del regionalismu, que no án tirau p'alantri). No ostanti, el PREx de [[Coalición Extremeña]] (PREx-CREx), en [[2007]], empençó a reconocel el caraiti nacional d'[[Extremadura]]<ref>[http://taniprex.spaces.live.com/blog/cns!9C97D8FDE8EEEB80!264.entry Manifiesto político del PREx en un espacio del Coordinador General de Coalición Extremeña]</ref><ref>[http://prex-crex.blogspot.com/2007/12/estanislao-martn-coordinador-general-de.html#c8073778485927760538 El Coordinador General de Coalición Extremeña afirmando en su blog estar plenamente convencido de que Extremadura es una nación]</ref> (enque sin hazel munchu hincapié en ellu, comu demuestra el hechu de que no aiga renunciau a la etiqueta de "regionalista" ni aiga cambiau entovia la letra "R" las sus siglas oficialis que repressenta la palabra "''regionalista''").

Los nacionalistas o soberanistas estremeñus suelin tenel, a menú, unas posturas más reivindicativas házia la [[luenga estremeña|muestra palra]] qu'el regionalismu.

Sigún las encuestas, los estremeñus están entri los que más identificaus izin sentilsi con España o enclussu a la cabeça en esti aspetu. Peru, sin embargu, enas encuestas del [[CIS]], a la pregunta de cómu d'ergullosus se sientin de pretenecel a [[Estremaura]], los resurtaus están entri los más altus, igualaus a los de [[Prencipau d'Astúrias|asturianus]] i [[Islas Canárias|canárius]] (los más avançaus en essi aspetu unta [[Ceuta|ceutíis]] i [[Melilla|melillensis]]). Amás, a la pregunta de cuán españolis o estremeñus se sientin comparandu un sentimientu con el otru, los resurtaus no endicaban una menol conciéncia local estremeña que en según qué algotras comuniais, i enclussu eran más favorabris a un supuestu nacionalismu estremeñu n'angunus añus nel [[CIS]] que pa otras [[comuniais autónomas]] con nacionalismus olganizaus comu [[Andaluzia]] o [[Aragón]], huendu el porcentaji de genti que se consiera sólu española o más española qu'estremeña sensibrimenti más baju qu'en lugaris comu Andaluzia, la [[Comuniá Valenciana]], [[Múrcia]], las Castillas o enclussu [[Galícia]]. En una encuesta de CEPS-multiprofesional, nel añu [[2005]] el 4'2% los estremeñus encuestaus iju sentilsi "sólo extremeño",<ref>[http://www.finanzas.com/id.8782850/noticias/noticia.htm Resultados de encuesta de CEPS-Multiprofesional en Extremadura. Abajo del todo se mencionan los resultados referidos al sentimiento español y extremeño entre los extremeños.]</ref> mentris qu'enas encuestas del [[CIS]] la cifra á variau entri el 0'6% i el 3%.

En [[1999]] de horma anegótica s'iscribió nel rustriju partius políticus el "Bloque Nacionalista Extremeño".<ref>[http://www.mir.es/DGPI/Partidos_Politicos_y_Financiacion/Registro_Partidos_Politicos/registro_partidos_politicos.html Registro de partidos políticos del Ministerio del Interior por orden alfabético]</ref> Ciertus movimientos de estrema-isquierda de ámbitu estremeñu comu el [[Bloque Popular de Extremadura|BPEX]] enos [[años 1980|añus 80]] tuvun relacionis con otrus movimientus soberanistas o endependentistas d'isquierda d'otras zonas.<ref>[http://villalar.izca.net/historia.html El Bloque Popular Extremeño asistió junto al] [[PSAN]], [[Herri Batasuna]] y [[BNG]] al mitin de [[UPC]] (Unidad Popular Castellana) en Villalar.</ref> Amás, en [[1986]] el Bloque Extremeñista Revolucionario tinia l'alcaldia [[Majás de Tiéta]].<ref>[http://www.elpais.com/articulo/espana/Colectivos/sociales/politicos/piden/paralizacion/central/Almaraz/elpepiesp/19860513elpepinac_22/Tes El alcalde de Majadas de Tiétar, del Bloque Extremeñista Revolucionario, convoca una reunión de Colectivos sociales y políticos reclamando la paralización de la central nuclear de Almaraz.](''[[El País (España)|El País]]'')</ref>

== Huentis ==
{{Listaref}}

[[es:nacionalismo extremeño]]

[[Category:Política]]
