En griegu, '''deu''', pol sel comparantis las tres partis el pie colas de las falanhis el deu.

En métrica el dátilu (gr. ''δάκτυλος'') es el [[pie métricu|pie]] compuestu pol quatru [[mora|moras]] u tiempus repartius nuna sílaba larga i dos brevis. El su esquema es velequí esti: ˉ ˘ ˘ . Se trata dun pie de rimu descendienti, ondi el tiempu marcau se halla ena primel parti el pie ↑ - - . En luengas cuyu acentu es entensivu siguin el esquema de tónica + átona + átona: ´ - -. Parabras velaquí cumu ''nútriga'' u ''ímilu'' u seqüéncias cumu ''van los amigus pa casa'' possein rimu datílicu.

El rimu el dátilu es de tipu pal, es izil, 1:1.

== Velsu datílicu ==
El prencipal velsu datílicu empreau ena Antigüeá hue el [[essámetru]] datílicu compuestu pol cincu piezis datílicus i un semipié de dos tiempus. Esti velsu hue el própiu la literatura épica i didáutica, gastau pol autoris cumu [[Omeru]], [[Esiodu]], [[Verhíliu]], [[Lucanu]] u [[Lucréciu]]. En elehia el [[essámetru]] se cominó con el [[pentámetru]], velsu que cuenta tamién con dátilus, diendu lugal al [[dísticu elehiacu]].

Enas métricas las idiomas recientis, los dátilus s’án olganizau en velsus decassílabus, essadecassílabus, etadecassílabus i bidecassílabus, cumu nel chascu la literatura en luenga castellana.

== Bibliografia ==
* Comotti, G., ''La música en al cultura griega y romana'', trad. Rubén Fernández Piccardo, Madrid, Ediciones Turner, 1986.
* H. R. Liddell, R. Scott, ''A Greek-English Lexicon'', Oxford, 1996.
* Rubio Fernández, L., González Rolán, T., ''Nueva gramática latina'', Mairil, Coloquio, 1985.

[[Category:Métrica]]
