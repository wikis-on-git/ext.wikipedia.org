[[File:Moreau - Prometheus.jpg|thumb|''Prometheus'', de Gustave Moreau]]
Ena mitologia griega, '''Prometeu''' [[IPA|[pɾomeˈtew]]] (en [[luenga griega|griegu]] ''Προμεθεύς'' [[IPA|[promeˈt<sup>h</sup>ews]]] «previsión») hue unu los sieti Titanis, criaol i amanti la umaniá.
 
== Parentescu ==
Prometeu hue iju de [[Japetu]] (sigún algotras versionis del giganti [[Uromidonti]]) i la nimfa [[Climena]]. Sus germanus huerun [[Epimeteu]], [[Alanti]] i [[Menéciu]]. Hue pairi de [[Ducalion]] junta [[Celenu]].


== Atributus ==
Prometeu hue enventol el taladru huegu i de tolas artis cevilizantis.


== Mitus ==
=== Engañu a Zeus ===
En estuviendu en una quimera por qué cachus del toru sacrificau pretenecia a los diosis i qué a los ombris, Prometeu hue llamau cumu álbitru. Assinque solló i ataraçó un toru, cuya piel cosió hiziendu dos borsas. En una d'ellas metió la carni, encultá en baju el estógamu, i en otra el rebotallu conos güesus i la grassa. Quandu [[Zeu]] hue a ligil entre dambas a dos borsas, fijandu-se nel pelitasqui, se queó cona borsa que tenia las escarpícias. Endinau con Prometeu, que endespues de entruchilá-le s’estava riyendu, lo castigó, privandu a los ombris del huegu.

=== Robu el huegu el Olimpu ===
Endespues de castigal Zeu a los ombris a que comiessin la carni crua, Prometeu ruegó a Atenea que le dejara entral-se nel [[Olimpu]] ascodichas. Endrentu prendió un fachu alampandu un cachu de carvón que pusu nel güecu el tallu dun cañiherru grandi, que por ardel despacinu era mu acorriu a los ombris pa caliental-se i alumbral-se.

[[File:Dirck van Baburen - Prometheus door Vulcanus geketend.jpg|thumb|left|''Efestu encaenandu a Prometeu'', de D. van Baburen]]

=== Encaenamientu Prometeu ===
Comu castigu, Zeu mandó a [[Efestu]] crial una mujel barru, [[Pandora]]. Esti sel hue entriegau a [[Epimeteu]] comu daiva. No estanti, Prometeu anteriol le dio el avisiju. El germanu rehusó a la mujel i Zeu, aperrengau, mandó que encaenaran a Prometeu enas montañas el Cáucasu. Pallí, el bienhechol la umaniá hue condenau a qu’un butri l’esgarrara el su higau de dia, golviendu-le a crecel de nochi. Es soná ena literatura griega l’obra d’[[Esquilu]], ''Prometeu encaenau''.

=== Liberaeru ===
Angunas versionis hazin comu liberaol a [[Eracli]], quien, en viajandu pal Jardín las Espéridis, hundeó una frecha pal butri. Zeu nu quiju castigal otra vezi a Prometeu por sel su iju Eracli quien lo salvó.


== Relacion con otras culturas ==
Prometeu atija con el dios babilóniu Ea, criaol dun superombri cona sangri de Kingu, a la escontra d'Aruru que bichó un ombri barru. Prometeu tien relacion cona parabra sáscrita ''pramantha'' «esvástica», símbolu el sol quandu está canteau pa la derecha en numerosas culturas.

== Bibliografia ==
* Esquilo, ''Tragedias'', trad. B. Perea, Mairil, Gredos, 1982.
* Graves, R., ''Los mitos griegos'', Barcelona, RBA, 2005.
* Hesíodo, ''Obras y fragmentos'', trad. A. Pérez Jiménez y A. Martínez Díez, Mairil, Gredos, 1982.

[[Category:Curtura]]
[[Category:Literatura]]
[[Category:Mitologia griega]]

[[af:Prometheus]]
[[als:Prometheus (Mythologie)]]
[[ar:بروميثيوس]]
[[be-x-old:Прамэтэй]]
[[bg:Прометей]]
[[bn:প্রমিথিউস (দেবতা)]]
[[br:Prometheüs]]
[[bs:Prometej (mitologija)]]
[[ca:Prometeu (mitologia)]]
[[cs:Prométheus]]
[[cy:Promethëws]]
[[da:Prometheus]]
[[de:Prometheus]]
[[el:Προμηθέας]]
[[en:Prometheus]]
[[eo:Prometeo]]
[[es:Prometeo]]
[[et:Prometheus]]
[[eu:Prometeo]]
[[fa:پرومتئوس]]
[[fi:Prometheus]]
[[fr:Prométhée]]
[[he:פרומתאוס]]
[[hr:Prometej (mitologija)]]
[[hu:Prométheusz]]
[[id:Prometheus (mitologi)]]
[[it:Prometeo]]
[[ja:プロメーテウス]]
[[ka:პრომეთე]]
[[ko:프로메테우스]]
[[la:Prometheus]]
[[lb:Prometheus]]
[[lt:Prometėjas]]
[[mk:Прометеј]]
[[nl:Prometheus (mythologie)]]
[[no:Prometheus]]
[[pl:Prometeusz (mitologia)]]
[[pt:Prometeu]]
[[ro:Prometeu]]
[[ru:Прометей]]
[[sh:Prometej]]
[[simple:Prometheus]]
[[sk:Prometeus (mytológia)]]
[[sl:Prometej]]
[[sr:Прометеј]]
[[sv:Prometheus]]
[[th:พรอมิธีเอิส]]
[[tl:Prometeo]]
[[tr:Prometheus]]
[[uk:Прометей (міфологія)]]
[[ur:پرومیتھیس]]
[[zh:普罗米修斯]]
