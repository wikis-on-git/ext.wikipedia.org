{{Pol revissal}}
[[File:Tolkien 1916.jpg|200px|thumb|right|Tolkien en 1916]]
'''John Ronald Reuel Tolkien''' más conociu comu '''J. R. R. Tolkien''' ([[Bloemfontein]], [[Sudáfrica]], 3 de [[jeneru]] de 1892  — [[Bournemouth]], [[Réinu Uniu]], 2 de [[setiembri]] de 1973 ) hue un escrebiol británicu, pueta, filólogu i professol univelsitariu, conociu prencipalmenti pol sel el autol las obras crássicas la alta fantasia ''El hobbit'' i ''El Señor los Anillus''.

De 1925 a 1945, Tolkien hue professol d'angrosajón en Rawlinson i Bosworth ena Univelsiá d'Oxford i, de 1945 a 1959, professol de luenga i literatura ingresa en Merton. Era amigu cercanu el tamién escrebiol [[C. S. Lewis]] i ambus los dos eran membrus d'un grupu de debati literariu conociu comu los Inklings. Tolkien hue nombrau Comandanti la Ordin el Empériu Británicu pola reina [[Isabel II]] el 28 de [[marçu]] de 1972.

Endispués la su muerti, el su tercel iju , Christopher, espubricó una serii d'obras basáas enas amprias notas i manuscritus inéditus el su pairi, entri ellus ''El Silmarillion'' i ''Los ijus de Húrin''. Estus, juntu con ''El hobbit'' i ''El Señor los Anillus'', horman un cuerpu conetau de cuentus, puemas, estórias de fición, luengas inventás i ensayus literarius al tentu un mundu imaginariu llamau Arda, i mas estensamenti al tentu el continenti conociu comu la Tierra Meya. Entri 1951 i 1955, Tolkien apricó la parabra ''legendarium'' a la mayol parti d'estus escritus.

== Atijus ==

* [http://www.tolkiensociety.org/tolkien/ La Socieá Tolkien (The Tolkien Society)]
* [http://www.sociedadtolkien.org Socieá Tolkien Española]

{{DEFAULTSORT:Tolkien, J.R.R.}}

[[Category:Escrebioris]]
[[Category:Filólogus]]
