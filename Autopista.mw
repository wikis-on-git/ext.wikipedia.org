[[Image:Spain traffic signal s1.svg|right|90px|Señal d´autupista]]

Una '''autupista''' es una via e circulación de veículus terrestris de cargación i autumóvilis; es lihera, tiini gran seguráncia i permiti la circulación d´un volumin de tráficu consierabri, con una seri e caraterísticas que la deferencian d´una [[Carretera|carretera convencional]]. Las primeras vias costruias con esta confeguración se hizierun en [[Wp/ext|Alemaña]] duranti los añus trenta.

[[Image:AutopistaCentral-EnlaceCostanera.JPG|left|thumb|250px|Autupista Central, Santiagu e Chili.]]
Pa puel sel calificá cumu autupista, una via e circulación ebi tenel las siguientis caraterísticas:

* Dos bandas de circulación, una pa cá sintiu, separás entri sí pol una franha ancha e terrenu u pol vallas de proteción.
* Al menus dos carrilis de circulación en cá banda.
* Arcenis lateralis en cá banda, pa que un veículu puea tenelsi en chascu d´emelhencia sin ostaculizal el tráficu.
* Curvas pocu prenunciás pa que los veículus nu tengan que bahal la velociá al circulal pol ellas.
* Ausencia e crucis a nivel, que se resuelvin meyanti pasus superioris u inferioris.
* Entrás i salias con carrilis, separaus de los prencipalis, de desaceleración i d´aceleración pa que los veículus que salin u entran ena autupista chambin la su velociá huera d´ella.
[[Image:Autoroute A10.jpg|thumb|250px|Autupista francesa.]] 
* Las salias i entrás están asiahás casi siempri nel lau derechu el sintiu la marcha, ya qu´el carril gochu es el d´adelantamientu i, polo tantu, el mas liheru.
* El acesu a los enmuebris colindantis cola autupista nu se hazi diretamenti endi la mesma, a nu sel que se gastin entrás i salias cumu las descrebias anteriolmenti. Enas zonas urbanas es normal la desistencia e callis paralelas asiahás a cá lau, hucheás "vias de serviciu" u "coletoras", que permitin el acesu a los enmuebris que limitan cola autupista sin pertulbal el tránsitu ena mesma.

== Vel tamién ==

* [[Autuvia|Autuvia]]
* [[Carretera|Carretera]]
* [[Carçá|Carçá]]
* [[Mestura asfáltica|Mestura asfáltica]]
* [[Pavimentu|Pavimentu]]

[[Category:Carçás]]

<!--EntelGüiqui-->

[[ca:Autopista]]
[[da:Motorvej]]
[[de:Autobahn]]
[[en:Motorway]]
[[es:Autopista]]
[[fi:Moottoritie]]
[[fr:Autoroute]]
[[it:Autostrada]]
[[ja:高速道路]]
[[nl:Autosnelweg]]
[[no:Motorvei]]
[[pl:Autostrada]]
[[sco:Motorwey]]
[[sv:Motorväg]]
