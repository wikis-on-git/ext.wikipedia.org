'''Cualición Estremeña''' (anombrá ata el 2018 comu '''Cualición Extremeña PREx-CREx''', nombri baxu el que s'encuentra [[Anexo:Partidos inscritos en el Registro de Partidos Políticos del Ministerio del Interior de España|registrada]] nel [[Ministerio del Interior de España|Ministerio del Interior]], o '''PREx-CREx''') es una federación de partíus d'[[Extremadura]] hormá pol [[Partido Regionalista Extremeño]] (PREx) i [[Convergencia Regionalista de Extremadura]] (CREx). De 2003 al 2011 se presentarun en cualición con el [[PSOE]] en tolos comicius electoralis autonómicus i generalis.

El Partido Regionalista Extremeño á defendíu, desde 2007, el caraiti [[nacionalismo extremeño|nacional]] d'Estremaúra, igual al d'otras "nacionis" d'España i s'á definíu comu "estremeñista".<ref>[http://taniprex.spaces.live.com/blog/cns!9C97D8FDE8EEEB80!264.entry Manifiesto político del Partido Regionalista Extremeño (Prex) en el espacio de su coordinador general Estanislao Martín.]</ref><ref>[http://prex-crex.blogspot.com/2007/12/estanislao-martn-coordinador-general-de.html#c8073778485927760538 Martín comenta el carácter nacional de Extremadura con motivo de un partido de la Selección Extremeña de Fútbol]</ref> Talis definicionis huerun acetás pol II Congressu Federal celebrau en noviembri de 2008 pareciendu nel su Manifiestu Políticu (''EXTREMADURA ES UNA NACIÓN, con más de 350 años de historia''), en tantu que ena su ponencia idiológica se definierun comu una ''federación de partidos [...] regionalista, socialdemocrata, federalista, aglutinadora y con tendencia centrista''.<ref>[http://alasombradeltomate.es/2008/11/24/extractos-de-la-ponencia-ideologica-de-coalicion-extremena/ Extractos de la Ponencia Ideológica de Coalición Extremeña]</ref> Estanislao Martín hue relegíu como cordinaol general.

Enas [[elecciones a la Asamblea de Extremadura de 2011|elecciones autonómicas de 2011]] otuvu dos diputaus, drentu delas listas del PSOE. Sin embargu, tras de 10 añus de coalicionis, en abostu de 2013 anunciava la su rutura con el PSOE, passando los sus dos diputaus ena Assamblea d'Estremaúra al grupu mistu.<ref>[http://www.regiondigital.com/noticias/portada/191387-prex-crex-confirma-la-ruptura-de-su-coalicion-con-el-psoe-y-formara-un-grupo-mixto-en-la-asamblea-de-extremadura-para-recuperar-la-libertad.html PREX-CREX confirma la ruptura de su coalición con el PSOE y formará un Grupo Mixto en la Asamblea de Extremadura], ''regiondigital.com'', 30 de agosto de 2013.</ref>

Enas [[elecciones a la Asamblea de Extremadura de 2015|elecciones autonómicas de 2015]] concurrierun con el nombri de Extremeños encluyendu tamién partíus comu IPEX. En 2018 se costituirá hormalmenti comu partíu col nombri de Extremeños.

== Referencias ==
{{listaref}}

== Enlaces externos ==
* [http://www.estremenus.wordpress.com Página de Coalición Extremeña PREx-CREx]

[[Category:Partius políticus]]
[[Category:Partius regionalistas de Estremaúra]]
[[Category:Partius políticus de España posteriores a la Transición]]
