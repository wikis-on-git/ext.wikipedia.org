El '''rumbu''' [[IPA|[ˈrʊmbu]]] u '''rombu''' [[IPA|[ˈrɔmbu]]] (del [[luenga griega|griegu]] ''ῥόμβος'' [[IPA|[rómbos]]] ~ ''ῥύμβος'' [[IPA|[rýmbos]]]) es un estrumentu [[aerófonu]] gastau en destintas cevilizacionis el mundu comu ena [[Grécia antígua]] u en [[Austrália]], [[África]], [[Índia]] u [[América]].
[[File:BullRoarerNavajo1910.jpg|thumb|right|150px|Rumbu navaju]]

El bichu estaba compuestu pol una tabrina u un palitroqui chatus atau a una cuérdiga. Los materialis puein sel el güessu u la maera, mas común esta úrtima. La tabrina u palu cuenta con destintas coquinas i mellauras enos cantus que premitan destintus sonis. En diénduli güertas pol airi, agarrandu el cabu la cuérdiga, zuta. El soniu roncu, si se se le daban las güertas a una velocía moerá, paicia al dun mugiu.

El propósitu primeru desti bastu estrumentu era el de comunicalsi dende largu. Endispués escomençaria a cobral un sintiu especial i gastalsi en ciertus ritus i celebracionis religiosas. Ena [[Grécia Antígua]] se gastaba prencipalmenti en ritus coribánticus. En curturas comu las aborígin australianas s’acompaña del [[didgeridoo]] en destinas celebracionis i tien un sintiu sagrau i mistéricu.

[[Category:Antropologia]]
[[Category:Música de Grécia]]
