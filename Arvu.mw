{{Polmehoral}}
[[File:Raunkiaer.jpg|thumb|210px|Árbol.]]
Un '''árbol''' es una [[Plantae|pranta]], de tallu leñosu, que se ramifica a cierta [[altura]] del suelu. El términu hazi referencia abitualmenti a aquellas prantas cuya altura supera un determinau límiti ena madurez, diferenti según las huentis: dus metrus, tris metrus, cincu metrus​ o los seis metrus. Amás, producin ramas secundarias nuevas ca añu, que partin dun únicu troncu, con clara dominancia apical,​ dandu lugal a una nueva copa separa del suelu. Argunus autoris establecin un mínimu de 10 cm de diámetru nel troncu (la longitu dela circunferencia sería de unus 30 cm).​ Las prantas leñosas que nu reúnin estas caraterísticas pol tenel varius troncus o pol sel de pequeñu tamañu son consideras arbustus.

Los árbolis presentan una mayol longitu que otrus tipus de prantas. Certas [[especi]]s de vegetalis (comu las secuoyas) puein superal los 100 m de altura, i llegal a vivil duranti milis de añus.​ Los árbolis han existiu dendi hazi 370 millonis de añus. Se estima que ain pocu más de 3 billonis de árbolis madurus nel mundu.

Los árbolis son un emportanti componenti del paisaji natural ebiu a que previenin la erosión i propolcionan un [[ecosistema]] protegiu delas inclemencias del tiempu en su follaji i pol abaju del. Tamien desempeñan un papel emportanti a la ora de producil [[ossígenu]] i reducil el [[dióssiu de carbonu]] ena [[atmósfera]], así comu moderal las [[temperatura]]s nel suelu. Tamien, son elementus nel paisajismu i la [[agricoltura]], tantu pol el su atrativu aspetu comu pol el su produción de frutus en uertus de frutalis comu el manzanu. La [[madera]] delos árbolis es un material de construción, así comu una huenti de energía primaria en muchus paísis que se desarrollan. Los árbolis desempeñan tamien un emportanti papel en muchas mitologías del mundu.
