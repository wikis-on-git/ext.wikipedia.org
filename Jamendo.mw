[[Image:Jamendo logo.png|right]]'''Jamendo''' es una comuniá criyá alreol de la música libri, ondi los artistas puein empual la su música gratuitamenti i su púbricu descargala e igual maera. Hundá en [[Eneru]] de [[2005]], el su númiru d'artistas i árbumis emputaus á creciu e maera esponencial endi altonci.

== Libri i legal ==
Tola música en Jamendo está bahu anguna las múrtipris licéncias ''Creative Commons'', haziendu que seya libri i legal descargala. Jamendo premiti ''streaming'' (oyil endi la páhina web) de tolos sus árbumis, ya seya en hormatu MP3 u en OGG Vorbis, tamién ofreci descargas a través de las rezis de BitTorrent y eDonkey.

== Remuneración palos artistas ==
Jamendo provii la donación voluntária a los sus artistas que lo quiean. Los pagus se realizan a través de ''Paypal'' i s'entregan íntegrus a los artistas menus los gastus bancárius i 50 céntimus d'euro pa Jamendo polos sus servícius. Entri Enero a [[Marçu]] de [[2007]], s'abrió a mo e preba un sistema e remuneración aicional, el 50% los ingresus pol publiciá sedrian daus a los artistas que se acohieran al pograma.

== Comuniá ==
Con basi en Lusemburgu, Jamendo es entrinacional. Mientras qu'el gruesu la comuniá está hormau pol presonas que palran [[Luenga francesa|francés]], el sitiu tamién cuenta con velsionis en más de 20 idiomas en diferentis estaus de traución, entri ellus español e ingrés ondi la comuniá á esmiençau a crecel. Ca usuáriu rustriu puei colabutal ena traución partiendu d'una basi en ingrés u francés.

== Ospeahi ==
Jamendo ofreci ospeahi gratuitu palos artistas, siempri i quando la su música seya liberá bahu licéncias ''Creative Commons'' u ''Arte Libre''.

== Atihus ==

* [http://www.jamendo.com Páhina web e Jamendo]

[[Category:Música]]
