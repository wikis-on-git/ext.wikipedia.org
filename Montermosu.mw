{{Monicipiu
|nombri = Montermosu
|bandera =
|escú =
|escudo_grandaria =
|imagin = [[File:Ayuntamiento de Montehermoso.jpg|center|260px]]
|comunidá = Estremaúra
|provencia = Caçris
|cp = 10810
|destensión = 96
|artitú = 394
|longol = 24
|a = Prasencia
|puebración = 5.731
|calendata = 2018
|gentiliciu = Montermoseñu/-a
|rius = Alavón
|web = [http://www.montehermoso.org/ www.montehermoso.org]
|assiajamientu = [[File:Municipio Montehermoso Provincia Cáceres.png|260px]]
}}

'''Montermosu''' o tamién dichu '''Montelmosu''' es un [[monicipiu]] dela [[provencia de Caçris]] en [[Estremaúra]], que s'arrancha pol puebru del mesmu nombri i un destensu términu monicipal nel que s'alcuentran casas aislás, secaerus i fincalidais.

El puebru hue criau comu aldea del Siñoríu del [[Galisteu]] nel sigru XIII, i el su primel nombri conocíu hue ''Monti´l Cucu'' (Monte del Cuco, en castillanu), llegandu col tiempu a tenel mas puebración que la capital del siñoríu. En 1837 se desessimió del Galisteu junta los sotrus monicipius que hormavan el Siñoríu.

Ugañu, Montermosu cuenta con 5.731 abitantis (INE 2018) huendu el segunderu monicipiu mas puebrau delas [[Vegas del Alavón]]. 

Montermosu es nombrau pola su artesanía, cumu las gorras de Montermosu i las campanas de Rivera; assín comu pol su folclori, del que dispuntan el hatu típicu, los sus peculiaris bailaus comu los ''sonis brincaus'' i ''no bricaus'' o los ''pindongus'', las danças ''La Vaca-Moza'' en San Bertol i ''Los Negritus'' de San Bras colas sus danças de paleus, d'oficius i tal i mas.
{{TOC chiquenina}}
== Assiajamientu del puebru ==
Montermosu s'alcuentra enas cordenás: latitú 40º05’23” (N) i longitú 6º20’53” (W). La su artitú respeutu al nivel del mari es de 394 metrus. El longol pol carretera es de 24 qm a [[Prasencia]], 90 qm a [[Caçris]] i 150 qm a [[Salamanca]].

== Términu monicipal ==
El términu monicipal de Montermosu tien 96 [[Quilómetrus quairaus|qm²]] de destensión i las siguientis qualidais:

=== Arrayus ===
* [[El Pozuelu de Çarçón]] al norti-ponienti.
* [[Azetuna]] al norti i norti-salienti.
* [[Valli-Obispu]] i [[Galisteu]] al salienti.
* [[Ríu-Lobus]] al meyudía.
* [[El Guijitu]] al ponienti.

=== Relievi ===
El términu monicipal de Montermosu está assitiau nuna zona chana junta'l [[ríu]] [[Alavón]]. La su [[artitú]] múa entri 200 i 500 metrus i va abaxandu hormi que mos arrimamus pal ríu. La cimera del términu monicipal es el '''Tesu Artu''' (504 m, nel arrayu monicipal con Azetuna). El puebru s'alcuentra a 394 m d'artitú.

=== Vegetación ===
Las tierras del términu monicipal de Montermosu están hormás ena su mayol parti pol curtivus de regueríu i monti baxu (el arrayu norti i varius repentinus desparcíus pol términu). Tamién ain oliveras enas fincalidais próssimas al puebru i una '''Hesa Boyal''' arvulá al meyudía-ponienti del puebru.

=== Geología ===
En Montermosu se puein destinguil tres crassis de hormacionis geológicas <ref>[http://montehermoso.org/PANEL/P16/P160.HTML Assiajamientu de Montermosu] ''Ayuntamientu Montermosu''</ref>:
* Hormacionis graníticas: ''canchalis'' assitiaus al norti del términu hormandu los "Granitus de Prasencia-Montermosu''.
* Hormacionis piçarrosas: ''piçarralis'' que horman parti del comprexu esquistu-grauwácquicu (nombri que alcibin las hormacionis piçarrosas del centru-ponienti dela [[Península Ibérica]])
* Hormacionis recientis: ''barrialis''  o terrenus delos perious terciariu i cuaternariu qu'albundan ena vega del ríu.

== Idrografía ==
=== Ríus i regachus ===
Tolos [[regachus]] de Montermosu sonin afrujentis del [[ríu]] [[Alavón]], que es el arrayu pol salienti del términu monicipal i el únicu ríu grandi de Montermosu.

Los regachus mas emportantis que viertin las sus auguas nel ríu Alavón en Montermosu sonin: la '''Rivera'l Broncu''', cuya nacencia s'alcuentra ena Sierra Santa Bárbara, a meyudía de [[Las Hurzis]], i desaugua nel ríu Alavón renti Las Potras; el '''Regachu d'Azetuna''', que desaugua alguinu mas a meyudía; i el '''Regachu la Nava''', que naci enas alreorás de Montermosu i desaugua junta la ermita de Valdehuentis.

El únicu regachu emportanti que pasa por Montermosu i no desemboca pallí es el '''Regachu'l Peci''', que se horma cola uñión de varius regachus nel [[embalsi]] e Montermosu i desemboca renti [[Morcillu]]. Dessistin amás gran cantidá de regachus menus emportantis en Montermosu.

=== Embalsis ===
Nel términu monicipal de Montermosu ain dos [[embalsis]]: el '''Embalsi de Montermosu''' (que comparti con Azetuna, nel Regachu'l Peci) i el '''Embalsi de Valli-Obispu''' (que comparti con Azetuna, L'Ahigal, Santivañis el Baxu i Valli-Obispu; está assitiau nel ríu Alavón).

=== Lagunas ===
Entri las lagunas mas emportantis de Montermosu dispuntan las lagunas del '''Tremal''', del '''Herrau''' i '''Nueva''', ena Hesa Boyal.

=== Pecina natural ===
Montermosu tien una pecina natural próssima al cruci las [[carreteras]] del [[Carcavosu]] i [[Alavón]], abondu vesitá en [[branu]], enque no es aconsejabri bañal-si aína.

=== Pozus ===
[[File:Pozo Montehermoso.JPG|thumb|right|Poçu Caprichu]]
Enas callis de Montermosu entavía se conduran una tupa [[pozus]], la huerça d'ellus en desusu. Dispuntan los siguientis:

* ''Pozu Morón'', nel jardín que ocupa el centru la Praça Morón.
* ''Pozu Mirón'', antiguamenti enas aldehueras del puebru, uguañoti s'enhiesta nun patiu endrentu el Centru de Salú que se costruyó ondi s'alcuentra el pozu. Devi el su nombri alos mironis que vían las obras pa hazel el pozu.
* ''Pozu Fernandu'', ena calli que uñi la Praça la Costitución i el Auditoriu.
* ''Pozu Encima'', ena Praça Cassio i Sanz, próssima al parqui.
* ''Huenti Corti'', enas aldehueras, ena calli del mesmu nombri. El pozu tien un buracu pol que sali un regachu chiqueninu quandu l'augua chega al ras del suelu, a mó de [[huenti]].
* ''Huenti'l Roncu'', ena Cañá los Rebollaris, ahuera el puebru. Paeci que es un pozu romanu.
* ''Pozu Caprichu'', costruyíu en 1945, nel caminu que uñi el puebru cola Huenti'l Roncu.

En albondus güertus privaus, almientaus "parralis", i casas entavía se conduran pozus.

== Vías de comunicación ==

=== Carreteras ===
La carretera EX-370 uñi Montermosu con [[Prasencia|Plasencia]] (24 quilómetrus al salienti), [[El Carcavosu]] (11 quilómetrus al salienti) i [[El Pozuelu de Çarçón]] (9 quilómetrus al ponienti). 

En Montermosu se cruza cola carretera de [[Coria]] (CC-13.7), pola que se va a [[Morcillu]] i [[Coria]] (dambus dos al meyudía de Montermosu). Junta'l Polígonu Endustrial ai una carretera (CC-114) que uñi Montilmosu con [[El Guijitu]] i [[El Guiju]]. A [[Azetuna (puebración)|Azetuna]] se puei aballal pola carretera (CC-13.6) que passa renti'l Embalsi de Montermosu, pola que se chega a la Praça d'España o al polideportivu de Montermosu. La carretera dela ermita de Valdehuentis uñi un cachu dela EX-370 con [[Alavón del Ríu]] (monicípiu). El Caminu'l Cordel u Cañá los Rebollaris, al norti-salienti del puebru, es un senderu turísticu emportanti pol que se puei dil en cochi a [[Santivañis el Baxu]].

=== Caminus prencipalis ===
En Montermosu dessistin [[caminu|caminus]] pa uñil las fincalidais que ain nel términu monicipal. Dispuntan los caminus del ''Carril'' i dela ''Crus del Rueu'' (consideraus callis pola su prossimidá al puebru i la su entremitencia entri casas i güertus); dela ''Majá los Porquerus'' i del ''Herrau'' (ena Hesa Boyal); i los de [[Ríu-Lobus]]-[[Valli-Obispu]], d'[[Azetuna (puebración)|Azetuna]]-[[El Carcavosu]] i de Montermosu-[[Holguera]] (al meyudía-salienti, norti i meyudía del términu, respetivamenti, uñin los puebrus que les dan nombri).

== Servicius púbricus ==

=== Educancia ===

[[File:IES Gabriel y Galán Montehermoso.jpg|thumb|right|IES Grabiel i Galán]]

Montermosu cuenta con un colegiu: '''Colegiu Púbricu Sebastián Martín''', nel que se dan crassis alos zagalis del puebru dendi chiqueninus ata 6º de primária. El colegiu está devidíu en dos edificius dessapartaus al meyudía-salienti del puebru: el Lexíu'l Prau i el Retamal.<ref>[http://html.rincondelvago.com/centro-y-entorno-escolar.html Rincón del Vago: Centru i entornu escolal del CP Sebastián Martín]</ref>

Tamién está nel puebru el '''Estitutu d'Educancia Secundaria Grabiel i Galán''', con crassis d'ESO i Bachilleratu i Ciclus Hormativus d'Almenistrativu i Jardinería. A esti estitutu assestin alunus de Montermosu, Azetuna, El Broncu, El Guiju, El Guijitu, Herrán-Peris, Morcillu, El Pozuelu de Çarçón, Santa Crus de Paniaugua, Santivañis el Baxu, Torrecilla delos Ángilis, Valríu, Villa'l-Campu i Villanueva dela Sierra <ref>[http://www.hoy.es/prensa/20070218/plasencia/instituto-ensenanza-secundaria-gabriel_20070218.html "El estitutu d'Educancia Secundária 'Gabriel y Galán' es premiau pola Caja Extremadura"] hoy.es</ref>. Está assitiau al ponienti del puebru, junta'l parqui, el Centru de Salú i la Ermita San Sebastián.

El ayuntamientu recada amás '''Escuelas Monicipalis''' <ref>[http://montehermosoprogresa.blogspot.com/2007/09/escuelas-municipales-deportivas-y.html Escuelas Monicipalis Deportivas i Colturalis]</ref> colturalis i deportivas pa estuyantis de primaria i secundaria.

Nel edificiu del estitutu ai amás una '''Escuela d'Adultus'''.

Enas aldehueras del puebru, junta la carretera, ai un '''Tallel d'Empreu'''.

Dendi 2007 dessisti amás en Montilmosu la '''Escuela-Tallel Los Negritus''', ena que se horma a zagalis menoris de 25 añus en custionis relacionás colos meyus audio-visualis<ref>[http://montehermosoprogresa.blogspot.com/2007/08/presentacin-de-la-escuela-taller-los.html Montehermoso Pogresssa:Presentación de la Escuela Taller Los Negritos]</ref>. Unu delos ojetivus dela Escuela-Tallel es entangal una TDT local. <ref>[http://montehermosoprogresa.blogspot.com/2007/06/escuela-taller-los-negritos-ii.html Montehermoso Pogressa:Escuela Taller Los Negritos II]</ref>

=== Sanidá ===
Montermosu cuenta con un Centru de Salú: '''Centru de Salú San Bertol''', ugañu en obras d'ampriación <ref>[http://montehermosoprogresa.blogspot.com/2007/02/centro-de-salud-de-montehermoso.html Montehermoso Pogressa:Centro de Salud de Montehermoso]</ref>.

Tamién ain nel puebru dos [[boticas]], una parabotica, dos óticas, dos clínicas dentalis i una clínica veterinaria.

=== Tercel edá ===
Montermosu disponi dun '''Hogal del Pensionista''', assitiau entri'l parqui i el Centru de Salú.

S'está costruyendu una '''Residencia de Mayoris''' junta la Praça Torus.

=== Trasporti púbricu ===
Montermosu cuenta dendi 2003 con una [[Estación d'Autobusis]] assitiá ena EX-370, gastá polos autobusis que vain cutianamenti dunus puebrus a otrus. 

Nel Parqui los Donantis ai una pará d'autobusis, que ugañu namás se sueli usal pa escursionis.

== Demografía ==
Montermosu á teníu los siguientis daus de puebración entri [[1530]] i [[2007]]:<ref>[http://www.ine.es/inebmenu/mnu_cifraspob.htm Cifras de Población y Censos Demográficos] ''[[Instituto Nacional de Estadística]]''</ref><ref>[http://montehermoso.org/PANEL/P14/P140.HTML Demografía] ''Ayuntamiento de Montehermoso''</ref><ref>{{Almienta notícia|url=http://www.hoy.es/prensa/20070108/plasencia/diez-municipios-concentran-mitad_20070108.html|title=Diez municipios concentran la mitad de los 412.899 habitantes de la provincia|publisher=hoy.es|date=08/01/07|accessdate=}}</ref>

{| class="wikitable"
! colspan="25" |Puebración de Montermosu nel periou [[1530]] - [[2007]]
|- bgcolor="#C0C0C0"
| align="center" | [[1530]]
| align="center" | [[1591]]
| align="center" | [[1754]] 
| align="center" | [[1827]] 
| align="center" | [[1845]]
| align="center" | [[1857]]
| align="center" | [[1860]]
| align="center" | [[1877]]
| align="center" | [[1887]]
| align="center" | [[1897]]
| align="center" | [[1900]]
| align="center" | [[1910]]
| align="center" | [[1920]]
| align="center" | [[1930]]
| align="center" | [[1940]]
|-
| align="center" | 656
| align="center" | 1328
| align="center" | 2200
| align="center" | 3757
| align="center" | 3726
| align="center" | 2895
| align="center" | 2832
| align="center" | 2686
| align="center" | 2919
| align="center" | 2848
| align="center" | 2979
| align="center" | 3493
| align="center" | 3501
| align="center" | 3730
| align="center" | 4390
|- bgcolor="#C0C0C0"
| align="center" | [[1950]]
| align="center" | [[1960]]
| align="center" | [[1970]]
| align="center" | [[1981]]
| align="center" | [[1991]]
| align="center" | [[1996]]
| align="center" | [[1999]]
| align="center" | [[2000]]
| align="center" | [[2001]]
| align="center" | [[2002]]
| align="center" | [[2003]] 
| align="center" | [[2004]]
| align="center" | [[2005]] 
| align="center" | [[2006]]
| align="center" | [[2007]]
|-
| align="center" | 4994
| align="center" | 6006
| align="center" | 6412
| align="center" | 5408
| align="center" | 5247
| align="center" | 5368
| align="center" | 5211
| align="center" | 5356
| align="center" | 5545
| align="center" | 5493
| align="center" | 5616
| align="center" | 5654
| align="center" | 5623
| align="center" | 5668
| align="center" | 5710
|}

== Coltura ==
=== Artesanía ===
[[File:Gorras de Montehermoso Casada y Soltera.JPG|thumb|right|Gorras de Montermosu de casá i soltera, a gocha i derecha, respetivamenti.]]
[[File:Teleclub Montehermoso.jpg|thumb|right|Centru de Eniciativas Turísticas, en cuyu primel pisu ai una espetaera d'artesanía montermoseña.]]

El puebru tien [[artesanía]] de mu diversus tipus, que hazin que sea el centru dela artesanía dela su zona. Entri ellus destacan:

* [[Gorra de Montermosu]],<ref>[http://www.montehermoso.org/ARTICULO/A64/A6400.HTML La Gorra de Montehermoso] ''Ayuntamiento de Montehermoso''</ref> considerá un símbolu del puebru, mas representativu que el escú u la bandera. Dessistin tres tipus de gorra: la de soltera, que antañu gastavan las mugeris solteras ata que se la quitavan una vez casás, con mas adornus que las sotras gorras i un [[espeju]] nel centru; la de casá, con menus adornus i sin espeju, es la que gastavan las mugeris dispués dela de soltera; i la de veyúa, en negru, que gastavan las mugeris pa guardal lutu. La gorra horma parti del hatu típicu femininu.
* '''Hatu típicu de Montermosu''',<ref>[http://montehermoso.org/ARTICULO/A63/A6300.HTML El traje de Montehermoso] ''Ayuntamiento de Montehermoso''</ref> es el hatu típicu mas representativu dela provencia de Caçris. El hatu del ombri está apreparau con [[tela]] de [[linu]], [[calçonis]] largus de [[fieltru]] rehuerti, meyas brancas i altas, calçón, [[chalecu]] i faja negra, [[capa]], [[sombreru]], [[çapatu]]s de material i chías nel calçón. El hatu femininu tien [[jubón]], [[farda]], camisón de linu, sieti sayas, [[pañuelu]] de penachu amarillu, faltriquera, [[esclavina]], [[mandil]] i meyas azulis. Antiguamenti era el hatu de dil pal campu.
* '''[[Campana]]s de Rivera''',<ref>[http://montehermoso.org/ARTICULO/A66/A6600.HTML Las campanas] ''Ayuntamiento de Montehermoso''</ref> hechas prencipalmenti con [[bronci]], están repartijás por ilesias de toa [[España]] e ata de [[Portugal]] i entavía s'acontinan fabricandu.
* Destrumentus de [[latón]]:<ref>[http://montehermoso.org/ARTICULO/A67/A6700.HTML Los cencerros y campanillos] ''Ayuntamiento de Montehermoso''</ref> destacan los campanillus o [[cencerru]]s, los [[candil]]is, las cantarillas i los farolis.
* [[Alfarería]]: en Montermosu se hazin cántarus, [[barril]]is i tinajas pa bebel augua, hueraparti [[maceta]]s palas prantas.
* Cestería: se hazin [[cestu]]s i canastus de [[bimbri]] i [[espartu]].
* Albardería:<ref>[http://montehermoso.org/ARTICULO/A65/A6500.HTML Las Albardas] ''Ayuntamiento de Montehermoso''</ref> entavía dessitin talleris pa hazel [[albarda]]s, colleras i seronis palas bestias.
* [[Frauta]]s, [[tamboril]]is i [[castañuelas]]: ya no dessistin talleris que los fabriquin, enque entavía ain pressonas que los hazin, comu el Ti Gonçalu.
* Herrería i cerrajería: antañu eran oficius artesanus, entavía quean [[barandilla]]s de [[balcón]] artesanalis i [[cerroju]]s i [[llavi]]s antigus. Ugañu se fabrican endustrialmenti.

Nel primel pisu del Centru de Eniciativas Turísticas ai un [[Museu]] Etnográficu, una esposición permanenti delos ojetus artesanalis que se gastavan antiguamenti ena localidá. Amás, cá añu dendi [[2000]], se recada un ''Mercau Rural Artesanu'' el domingu enantis del día de San Bertol, con assestencia de artesanus de tola zona.<ref>{{Almienta notícia|author=Rey, Jesús|url=http://www.elperiodicoextremadura.com/noticias/noticia.asp?pkid=68049|title=Montehermoso celebra sus fiestas con un mercado rural|publisher=[[El Periódico Extremadura]]|date=[[16 de agosto|16-08-]][[2003|03]]|accessdate=[[31 de octubre|31-10-]][[2008|08]]}}</ref><ref>{{Almienta notícia|autor=N.A.|url=http://www.elperiodicoextremadura.com/noticias/noticia.asp?pkid=120701|título=Montehermoso prepara su mercado medieval|editorial=[[El Periódico Extremadura]]|fecha=[[6 de julio|06-07-]][[2004|04]]|fechaacceso=[[31 de octubre|31-10-]][[2008|08]]}}</ref><ref>{{Almienta notícia|autor=Redacción|título=Comienza la sexta edición del mercado de artesanía|url=http://www.elperiodicoextremadura.com/noticias/noticia.asp?pkid=190038|editorial=[[El Periódico Extremadura]]|fecha=[[21 de agosto|21-08-]][[2005|05]]|fechaacceso=[[10 de octubre|10-10-]][[2008|08]]}}</ref><ref>{{Almienta notícia|autor=El Periódico Extremadura|url=http://www.elperiodicoextremadura.com/noticias/noticia.asp?pkid=223126|título=El mercado rural será el día 20 de agosto|editorial=[[El Periódico Extremadura]]|fecha=[[24 de febrero|24-02-]][[2006]]|fechaacceso=[[31 de octubre|31-10-]][[2008|08]]}}</ref>

=== Gastronomía ===
En Montermosu entavía se cozinan pratus típicus dela zona, sostribaus ena su agricoltura i ganadería. Angunus d'ellus sonin:<ref>[http://montehermoso.org/PANEL/P201/P2010.HTML Nuestra Gastronomía] ''Ayuntamiento de Montehermoso''</ref>

* [[Aju]] [[patata]]
* [[Arros]] con [[lechi]]
* Bollas de chicharronis
* [[Buñuelu]]s
* [[Ensalá]] de cuerus
* [[Feji]]
* [[Gaspachu]]
* [[Migas estremeñas]]
* Moji de [[pecis]]
* Paponis en salsa
* Patatas mermelás ala sartén
* Pringás con miel
* Sopa d'aju refritu
* [[Tortilla]] d' [[espárragu]]s triguerus

=== Arradiu ===
Nel puebru emiti la emissora [[Radio Montehermoso]], nel 107.6 [[Frecuencia Modulada|FM]]. Esta caena es del Monicipiu i emiti las 24 oras del día dendi la Cá-la-Coltura. Enque emiti polas mañanas i tardis angunus pogramas, la huerça'l tiempu emiti [[música]].

Hue hundá en [[deziembri]] de [[1984]] pola ''Asociación Cultural La Puente'', una corrobra que avía antoncis en Montermosu. P'antoncis l'arradiu emitía namás 12 oras, angunas mas en [[branu]], nel 90.5 FM. La popularidá del'arradiu nel puebru i alreoris hizu que se destendiera l'orariu de emissión, que ena mairugá hue enllenau con música destraçá por ordenaol.

=== Folclori ===
Montermosu tien abondantis descantis i bailaus popularis. Dendi [[1979]] dessisti nel puebru la corrobra ''Sabor Añejo'', quienis, amás d'espetal el [[folclori]] del puebru por tol mundu, recadan dendi escomiençus delos añus 80 un ''Festival Folklórico''<ref>[http://montehermosoprogresa.blogspot.com/2007/08/festival-internacional-de-los-pueblos.html Montehermoso Progresa:Festival Internacional de los Pueblos del Mundo]</ref> nel que ain partecipau grupus de muchus paísis. Esti festival se celebra a meyaus d' [[abostu]] tolos añus i suelin partecipal 5 grupus, lo mesmu nacionalis que entrenacionalis, unu d'ellus Sabor Añejo.

Otra muestra de folclori es la de [[Los Negritus de San Bras]], que bailan el [[3 de hebreru]] ena Praça Mayol en onol a [[Bras de Sebaste|San Bras]], i cuyus bailaus traicionalis ain convertiu la fiesta de San Bras nuna delas [[Fiestas d'Enterés Turísticu d'Estremaura|Fiesta de Enterés Turísticu Regional]].<ref>[http://www.hoy.es/pg060201/prensa/noticias/Sociedad/200602/01/HOY-SOC-205.html «Los 'Negritos' de Montehermoso se estrenan con Interés Turístico»] hoy.es</ref>

== Lugaris d'enterés ==
=== Monumentus religiosus ===
[[File:Ermita San Sebastián Montehermoso.JPG|right|thumb|Ermita de San Sebastián.]]

{{AP|Monumentus religiosus de Montermosu}}

Montermosu tien una ilesia i sieti ermitas:<ref name="alexturnet">[http://www.alextur.net/Senderos/numero20/montehermoso/index.htm Montehermoso] ''Senderos de Extremadura''</ref><ref>[http://parroquiademontehermoso.blogspot.com/ Página dela Parroquia de Montermosu]</ref>

* '''Ilesia Parroquial Nuestra Señora del' Assunción'''
* '''Ermita de San Bertol i San Bras'''
* '''Ermita de San Sebastián'''
* '''Ermita de San Antoniu'''
* '''Ermita'l Cristu'''
* '''Ermita de San Cristóval'''
* '''Ermita de Valdehuentis'''
* '''Ermita de Santiagu Apóstol u de L'Atalaya'''

La ilesia hue edificá nel [[sigru XV]] i está assitiá nel centru'l puebru. Las ermitas huerun edificás enos sigrus XVII i XVIII, menus la de San Cristóval, que es d'acaberus del sigru XX. Las cincu primeras s'assitian enas alreorás o aldehueras del puebru, las sotras dos s'enhiestan pala carretera a [[Alavón del Ríu]].

=== Parqui Temáticu d'Estremaúra ===
[[File:Cáceres Parque Temático Montehermoso.JPG|thumb|right|Arcu dela Estrella i Torri del Bujacu, el parqui temáticu d'Estremaúra.]]

El '''Parqui Temáticu d'Estremaúra'''<ref>[http://montehermosoprogresa.blogspot.com/2007/04/parque-temtico-de-extremadura.html MontehermosoProgresa:Parque Temático de Extremadura]</ref> es un proyeutu del Ayuntamientu de Montermosu i el Tallel d'Empreu del añu [[2001]]. Se trata duna recriación delos monumentus mas emportantis d' [[Estremaúra]], colocaus nun cachu tierra dela mesma horma dela región, peru con dos ectarias. 

La su costruición estuvu pará duranti un tiempu, enque en [[2008]] se renuarun las obras, uviéndu-si arrematau ya la costruición dela estuatua de [[Francisco Pizarro|Pizarro]] i queandu pendienti la costruición del restu delas maquetas.<ref>[http://montehermosoprogresa.blogspot.com/2008/03/parque-temtico.html Montehermoso Progresa:Parque Temático]</ref> El parqui, con angunus delos monumentus ya hechus, está assitiau enfrenti'l Polígunu Endustrial.

Los monumentus que están veleí espetaus sonin:
* Castillu de Luna, en [[Albuquerqui]]
* Puenti romana, en [[Alcántara (puebración)|Alcántara]]
* Ermita visigoda, en [[Alcuéscar]]
* Puerta de Palmas, en [[Badajó]]
* Arcu dela Estrella i Torri del Bujacu, en [[Caçris]]
* Arcu romanu, en [[Cáparra]]
* Monesteriu de Yusti, en [[Cuacus de Yusti]]
* La Fontanilla, en [[Frexenal dela Sierra]]
* Ássidi mudéjal, en [[Galisteu]]
* Judería, en [[Ervás]]
* Gorra típica, en Montermosu
* Agüelu Mayorga, nel Palaciu Monicipal de [[Prasencia]]
* Pórticu dela Curia, en [[Talavera la Vieja]]
* Dólmenis, en [[Valencia d'Alcántara]]

=== Parquis i jardinis ===
[[File:Fuente Parque Municipal Montehermoso.jpg|thumb|right|Enterior el Parque Monicipal.]]

Ena Praça dela Constitución s'assitia el '''Parqui Monicipal Príncipi Helipi''', unu delos [[parqui]]s mas grandis i políus dela provencia, que en [[1974]] sustituyó a una [[laguna]] que avía pallí.

Nel puebru ain tamién algotrus jardinis, comu unu que ai enfrenti'l Parqui Monicipal, que s'arrancha pol meyu dela Praça dela Costitución i que está endedicau alos Donantis de Sangri,<ref>{{Almienta notícia|url=http://www.elperiodicoextremadura.com/noticias/noticia.asp?pkid=285325|título=Un monolito con forma de corazón reconoce a los donantes de sangre|editorial=[[El Periódico de Extremadura]]|fecha=13/02/07|fechaacceso=}}</ref> i otru nel barriu del Albadil.

Se proyeuta amás pa un huturu próssimu la costruición dun [[parque periurbano]]<ref>[http://montehermosoprogresa.blogspot.com/2007/12/parque-periurbano-en-san-cristobal.html Montehermoso Progresa:Parque Periurbano en San Cristóbal]</ref> renti la Ermita de San Cristóval.

=== Hesa Boyal ===
[[File:Zahurda Montehermoso.JPG|thumb|right|Çahurda ena [[Hesa Boyal]].]]
La Hesa Boyal<ref>[http://www.montehermoso.org/ARTICULO/A77/A7700.HTML Dehesa Boyal de Montehermoso] ''Ayuntamiento de Montehermoso''</ref> de Montermosu es una hesa arvolá estremeña de prossimalmenti 1125 ectarias con abondancia d'anzinas, amás de soberalis i robris, assitiau al meyudía-ponienti del puebru. 

El Arroyu'l Peci la atraviessa i sobre ésti ain construyías puentis de piera, comu la '''Puenti de Simón Ruanu'''; assin comu passaeras, que sonin pieras hincás pa cruzal el arroyu.

Ena Hesa se conduran dólmenis del IV mileniu aC prantaus en reondel i con un correol, que s'enhallarun p'acaberus del sigru XX. Los dólmenis eran sepolturas, pero los muertus no s'ain condurau pol mé delo azea que es la tierra. Ain tres dólmenis desenterraus que ain síu envestigaus pola Nuversidá Complutensi de Mairil: el '''Dolmin Grandi''', el '''Dolmen del'Anzina Grandi''' i el '''Dolmin del Tremal'''.

Enas alreorás s'assitia la '''Majá delos Porquerus''', un haci de choças mientás '''çahurdas''', andi s'enxuleravan los puercus, i la choça del porqueru que los cudiava. Dessistin dos crassis de çahurdas: las d'adultus i las de parieras. 

Ena Hesa ain angunus [[molinu]]s que s'usavan antiguamenti pala molienda dela [[azetuna]] o el [[cereal]], comu el '''Molinu'l Herrau''' i el '''Molinu de Respinga'''.

Otrus pontus emportantis sonin el '''Choçu de Daniel el delas Bestias''' i la '''Huenti'l Herrau''', una huenti con pilas i una laguna cuyu nombri se devi ala rehuerti presencia de hierru que ai pallí.

== Puebrus omónimus ==
* [[File:Flag of Argentina.svg|20px]] Monte Hermoso, [[Argentina]].
* [[File:Flag of France.svg|20px]] Beaumont, [[Francia]]: 7 monicípius.
* [[File:Flag of Wallonia.svg|20px]] Beaumont, Bélgica.
* [[File:Flag of New Zealand.svg|20px]] Beaumont, Nueva Çelanda.
* [[File:Flag of Quebec.svg|20px]] Beaumont, Quebec, Canadá.
* [[File:Flag of Alberta.svg|20px]] Beaumont, Alberta, Canadá.
* [[File:Flag of Texas.svg|20px]] Beaumont, Tehas, [[Estaus Uñíus]]
* [[File:Flag of California.svg|20px]] Beaumont, California, [[Estaus Uñíus]]

== Huentis ==
{{Listaref}}

== Atijus ==
* [http://www.montehermoso.es/ Ayuntamientu e Montilmosu - Diputación de Caçris]
* [http://www.montehermosodigital.es Montehermoso Noticias: Notícias al tentu Montilmosu]
* [http://www.montehermoso.3a2.com Web al tentu Montilmosu]
* [http://www.iesmontehermoso.com Web del IES Gabriel y Galán]
* [http://montehermosoprogresa.blogspot.com/ Blog del alcardi Labrador nel que palra al tentu Montilmosu]
* [http://www.etlosnegritos.es/index.html Web de la Escuela Tallel Los Negrinus]
* [http://www.nccextremadura.net/blog/index.php?blog=13&cat=63 Montilmosu nel Blog la Zona Noroesti]
* [http://www.cpmontehermoso.es/ Web del Club Polieportivu Montilmosu]
* [http://cpmontehermoso.blogspot.com/ Blog del Club Polieportivu Montilmosu]
* [http://www.clubciclistamontehermoso.com/ Web del club ciclista e Montilmosu]

{{Monicipius Vegas del Alavón}}

[[Category:Monicipius de Caçris]]
