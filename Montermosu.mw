{{Monicípiu
|nombri = Montilmosu
|bandera =
|escú =
|escudo_grandaria =
|imahin = [[Image:Ayuntamiento de Montehermoso.jpg|center|260px]]
|comuniá = Estremaura
|província = Caçris
|cp = 10810
|superfici = 96
|artitú = 394
|longol = 24
|a = Praséncia
|puebración = 5.710
|calendata = 2007
|hentilíciu = Montilmoseñu
|rius = Alagón
|web = [http://www.montehermoso.org/ www.montehermoso.org]
|asiahamientu = [[Image:Municipio Montehermoso Provincia Cáceres.png|260px]]
}}

'''Montilmosu/Montelcucu''' es un [[Monicípiu|monicípiu]] la [[Província e Caçris|província e Caçris]] en [[Estremaura|Estremaura]], que comprendi el puebru el mesmu nombri i un ampriu términu monicipal nel que s'alcuentran casas aislás, secaerus i fincas.

El puebru hue hundau cumu aldea el siñoriu e [[Galisteu]] nel sigru XIII, i con el tiempo chegó a tenel mas puebración que la capital del siñoriu. En 1837 s'endependiçó huntu con el restu los monicípius que hormaban el siñoriu.

Ogañu, Montilmosu cuenta con 5.710 abitantis (INE 2007) i es el segunderu monicípiu mas puebrau las [[Vegas del Alagón]]. 

Montilmosu es famosu pola su artesania, cumu las gorras de Montilmosu i las campanas de Rivera; asín cumu pol su folklori, del que destacan Los Negritus de San Blas.

==Asiahamientu el puebru==
Montilmosu s'alcuentra enas cordenás: latitú 40º05’23” (N) i lonhitú 6º20’53” (W). La su artitú respetu al nivel del mari es de 394 metrus. El longol pol carretera es de 24 qm a [[Praséncia|Praséncia]], 90 qm a [[Caçris|Caçris]] i 150 qm a [[Salamanca]].

==Términu monicipal==
El términu monicipal de Montilmosu tiini 96 [[Quilómetru cuairau|qm²]] de superfici i las siguientis caraterísticas:

===Arrayus===
* Poçuelu e Çarçón al noroesti.
* Azetuna al norti i noresti.
* Valdeobispu i Galisteu al esti.
* Riulobus al sul.
* Guihu e Galisteu al oesti.

=== Relievi ===
El términu monicipal de Montilmosu está asiahau nuna zona chana unta [[Riu|riu]] [[Alagón|Alagón]]. La su [[Artitú|artitú]] varia entri 200 i 500 metrus i va descendiendu a miia que mos acercamos al riu. la cimera el términu monicipal es el Tesu Arto (504 m, nel arrayu monicipal con Azetuna). El puebru s'alcuentra a 394 m d'artitú.

=== Vehetación ===
Las tierras del términu monicipal de Montilmosu están compuestas ena su mayol parti pol curtivus de regadiu i monti bahu (el arrayu norti i várius repentinus repartius pol términu). Tamién ai olivus enos huertus prósimus al puebru i una hesa boyal arbulá al suroesti el puebru.

=== Heulohia ===
En Montilmosu se puein destinguil tres crasis de hormacionis heulóhicas <ref>[http://montehermoso.org/PANEL/P16/P160.HTML Asiahamientu e Montilmosu] ''Ayuntamientu e Montilmosu''</ref>:
* Hormacionis graníticas: asiahás al norti el términu hormandu los "Granitus de Praséncia-Montilmosu''.
* Hormacionis piçarrosas: que horman parti el complehu esquistugrauwácquicu (nombri que recibin las hormacionis piçarrosas del centru-oesti la [[Península Ibérica|Península Ibérica]])
* Hormacionis recientis: terrenus de los perius terciáriu i cuaternáriu que abundan ena vega el riu.

==Idrugrafia==
=== Rius i regachus ===
Tolos [[Regachu|regachus]] de Montilmosu son afluentis de [[Riu|riu]] [[Alagón|Alagón]], qu'es el arrayu esti el términu monicipal i el único riu emportanti e Montilmosu.

Los regachus mas emportantis que desembocan en riu Alagón en Montilmosu son la Ribera el Broncu, cuya nacéncia s'alcuentra ena Sierra Santa Bárbara, al sul de [[Las Hurdis]], i desemboca en riu Alagón cerca las Potras; el Regachu d'Azetuna, que desemboca argu mas al sul; i el Regachu la Nava, que naci en Montilmosu i desemboca cerca la ermita e Valdehuentis.

El único regachu emportanti que pasa pol Montilmosu i nu desemboca allí es el Regachu el Peci, que se horma cola uñión de várius regachus nel [[Embalsi|embalsi]] e Montilmosu i desemboca cerca e [[Morcillu]].

Desistin amás gran cantiá e regachuss menus emportantis en Montilmosu.

=== Embalsis ===
Nel términu monicipal de Montilmosu ai dos [[Embalse|embalsis]]: el embalsi u presa e Montilmosu (que comparti con Azetuna, nel Regachu el Peci) i el Embalsi e Valdeobispu (que comparti con Azetuna, Ahigal, Santibáñez el Bahu i Valdeobispu; está asiahau en riu Alagón)

=== Lagunas ===
Entri las lagunas mas emportantis de Montilmosu destacan las lagunas del Tremedal, del Herrau i Nueva, ena hesa boyal.

=== Piscina natural ===
Montilmosu tiini una piscina natural cercana al cruci las [[Carretera|carreteras]] de [[Carcabosu]] i [[Alagón]], bastanti vesitá en [[Vranu|vranu]], inque nu es aconsehabri bañalsi aina.

=== Poçus ===
[[Image:Pozo Montehermoso.JPG|thumb|right|Poçu Caprichu]]
Enas callis de Montilmosu entovia se conservan una tupa [[Poçu|poçus]], la mayoria d'ellos en desusu. Destacan los siguientis:

* Poçu Morón, nel hardín qu'ocupa el centru la Praça Morón.
* Poçu Mirón, antiguamenti enas aldehueras del puebru, uguañoti s'alcuentra nun pátiu endrentu el centru e salús que se costruyó ondi s'alcuentra el poçu. Ebi el su nombri a los mironis que veian las obras pa hazel el poçu.
* Poçu Fernandu, ena calli qu'uñi la Praça la Costitución i el Auditóriu.
* Poçu Encima, ena Praça Cassio i Sanz, cerca el parqui.
* Huenti Corti, enas aldehueras, ena calli el mesmu nombri. El poçu tiini un buracu pol que sali un pequeñu regachu cuandu el áugua chega al nivel del suelu, a mó e [[Huenti|huenti]].
* Huenti el Roncu, ena Cañá los Rebollaris, huera el puebru. Es un poçu romanu.
* Poçu Caprichu, costruiu en 1945, nel caminu qu'uñi el puebru cola Huenti el Roncu.

En albondus huertus privaus i casas entovia se conservan poçus.

==Vias de comunicación==

===Carreteras===
La carretera EX-370 uñi Montilmosu con [[Praséncia|Plaséncia]] (24 quilómetrus al esti), [[Carcabosu]] (11 quilómetrus al esti) i [[Poçuelu e Çarçón]] (9 quilómetrus al oesti). 

En Montilmosu se cruza cola carretera e [[Cória|Cória]] (CC-13.7), pola que se va a [[Morcillu]] i [[Cória|Cória]] (dambus los dos al sul de Montilmosu). Untal polígonu endustrial ai una carretera (CC-114) qu'uñi Montilmosu con [[Guihu e Galisteu]] i [[Guihu e Cória]]. A [[Azetuna (puebración)|Azetuna]] se puei aceel pol una carretera (CC-13.6) que pasa al lau el embalsi e Montilmosu, pola que se chega a la Praça d'España u al polieportivu e Montilmosu. La carretera la ermita e Valdehuentis uñi un tramu la EX-370 con Alagón (monicípiu e [[Galisteu]]). El Caminu el Cordel u Cañá los Rebollaris, al noresti el puebru, es un senderu turísticu emportanti pol que se puei aceel en cochi a [[Santibáñez el Bahu]].

===Caminus prencipalis===
En Montilmosu desistin [[Caminu|caminus]] pa uñil las fincas qu'ai nel términu municipal. Destacan los caminus del Carril i e la Crus del Rueu (consieraus callis pola su cercania al puebru i la su entermiténcia entri casas i huertus); de la Mahá los Porquerus i el Herrau (ena hesa boyal); i los de [[Riulobus]]-[[Valdeobispu]], d'[[Azetuna (puebración)|Azetuna]]-[[Carcabosu]] i e Montilmosu-[[Holguera]] (al suresti, norti i sul del términu, respetivamenti, uñin los puebrus que les dan nombri).

==Servícius púbricus==

===Eucáncia===

[[Image:IES Gabriel y Galán Montehermoso.jpg|thumb|right|IES Grabiel i Galán]]

Montilmosu cuenta con un coléhiu (Coléhiu Púbricu Sebastián Martín), nel que se dan crasis a los chirivehis del puebru endi preescolal hata 6º e primária. El coléhiu está deviiu en dos eifícius deseparaus al suresti el puebru: el Ehiu el Prau i el Retamal.<ref>[http://html.rincondelvago.com/centro-y-entorno-escolar.html Rincón del Vago: Centru i entornu escolal del CP Sebastián Martín]</ref>

Tamién está nel puebru el Estitutu d'Eucáncia Secundária Grabiel i Galán, con crasis d'ESO i Bachilleratu i ciclus hormativus d'alministrativu i hardineria. A este estitutu asistin alunus de Montilmosu, Azetuna, El Broncu, Guihu e Cória, Guihu e Galisteu, Hernán-Péres, Morcillu, Poçuelu e Çarçón, Santa Crus de Paniáugua, Santibáñez el Bahu, Torrecilla los Ánhelis, Valriu, Villa el Campu i Villanueva la Sierra <ref>[http://www.hoy.es/prensa/20070218/plasencia/instituto-ensenanza-secundaria-gabriel_20070218.html "El estitutu d'Eucáncia Secundária 'Gabriel y Galán' es premiau pol Caja Extremadura"] hoy.es</ref>. Está asiahau al oesti el puebru, untal parqui, el centru e salús i l'ermita e San Sebastián.

El ayuntamientu olganiça amás escuelas monicipalis <ref>[http://montehermosoprogresa.blogspot.com/2007/09/escuelas-municipales-deportivas-y.html Escuelas Monicipalis Eportivas i Curturalis]</ref> curturalis i eportivas pa estuyantis de primária i secundária.

Nel eifíciu el estitutu ai amás una escuela d'adultus.

Enas aldehueras del puebru, unta la carretera, ai un Tallel d'Empreu.

Dendi 2007 desisti amás en Montilmosu la Escuela Tallel Los Negritus, ena que se horma a zagalis menoris de 25 añus en temas relacionaus colos meyus audiuvisualis<ref>[http://montehermosoprogresa.blogspot.com/2007/08/presentacin-de-la-escuela-taller-los.html Montilmosu Pogresa:Presentaeru la Escuela Tallel Los Negritus]</ref>. Unu los ohetivus la escuela tallel es ponel en huncionamientu una TDT local. <ref>[http://montehermosoprogresa.blogspot.com/2007/06/escuela-taller-los-negritos-ii.html Montilmosu Pogresa:Escuela Tallel Los Negritus II]</ref>

===Saniá===
Montilmosu cuenta con un centru e salús (Centru e Salús San Bartolomé), ogañu en obras d'ampriación <ref>[http://montehermosoprogresa.blogspot.com/2007/02/centro-de-salud-de-montehermoso.html Montilmosu Pogresa:Centru e Salús de Montilmosu]</ref>.

Tamién ai nel puebru dos [[Botica|boticas]], una parabotica, dos óticas, dos clínicas dentalis i una clínica veterinária.

===Tercel eá===
Montilmosu disponi d'un hogal del pensionista, asiahau entri el parqui i el centru e salús.

S'está costruyendu una resiéncia e mayoris cerca la praça e torus.

===Trasporti púbricu===
Montilmosu cuenta endi 2003 con una [[Estación d'autubusis|estación d'autubusis]] asiahá ena EX-370, gastá polos autubusis que van regulalmenti d'unus puebrus a otrus. 

Nel Parqui los Donantis la Praça la Costitución ai una pará d'autubusis, qu'ogañu solu se sueli usal pa escursionis.

== Demografia ==
Montilmosu ha teniu los siguientes datos de puebración entri [[1530]] y [[2007]]:<ref>[http://www.ine.es/inebmenu/mnu_cifraspob.htm Cifras de Población y Censos Demográficos] ''[[Instituto Nacional de Estadística]]''</ref><ref>[http://montehermoso.org/PANEL/P14/P140.HTML Demografía] ''Ayuntamiento de Montehermoso''</ref><ref>{{Almienta notícia|url=http://www.hoy.es/prensa/20070108/plasencia/diez-municipios-concentran-mitad_20070108.html|title=Diez municipios concentran la mitad de los 412.899 habitantes de la provincia|publisher=hoy.es|date=08/01/07|accessdate=}}</ref>

{| class="wikitable"
! colspan="25" |Puebración de Montilmosu nel periu [[1530]] - [[2007]]
|- bgcolor="#C0C0C0"
| align="center" | [[1530]]
| align="center" | [[1591]]
| align="center" | [[1754]] 
| align="center" | [[1827]] 
| align="center" | [[1845]]
| align="center" | [[1857]]
| align="center" | [[1860]]
| align="center" | [[1877]]
| align="center" | [[1887]]
| align="center" | [[1897]]
| align="center" | [[1900]]
| align="center" | [[1910]]
| align="center" | [[1920]]
| align="center" | [[1930]]
| align="center" | [[1940]]
|-
| align="center" | 656
| align="center" | 1328
| align="center" | 2200
| align="center" | 3757
| align="center" | 3726
| align="center" | 2895
| align="center" | 2832
| align="center" | 2686
| align="center" | 2919
| align="center" | 2848
| align="center" | 2979
| align="center" | 3493
| align="center" | 3501
| align="center" | 3730
| align="center" | 4390
|- bgcolor="#C0C0C0"
| align="center" | [[1950]]
| align="center" | [[1960]]
| align="center" | [[1970]]
| align="center" | [[1981]]
| align="center" | [[1991]]
| align="center" | [[1996]]
| align="center" | [[1999]]
| align="center" | [[2000]]
| align="center" | [[2001]]
| align="center" | [[2002]]
| align="center" | [[2003]] 
| align="center" | [[2004]]
| align="center" | [[2005]] 
| align="center" | [[2006]]
| align="center" | [[2007]]
|-
| align="center" | 4994
| align="center" | 6006
| align="center" | 6412
| align="center" | 5408
| align="center" | 5247
| align="center" | 5368
| align="center" | 5211
| align="center" | 5356
| align="center" | 5545
| align="center" | 5493
| align="center" | 5616
| align="center" | 5654
| align="center" | 5623
| align="center" | 5668
| align="center" | 5710
|}

== Puebrus omónimus ==
* [[Image:Flag of Argentina.svg|20px]] Monte Hermoso, Arhentina.
* [[Image:Flag of France.svg|20px]] Beaumont, [[Fráncia|Fráncia]]: 7 monicípius.
* [[Image:Flag of Wallonia.svg|20px]] Beaumont, Bélhica.
* [[Image:Flag of New Zealand.svg|20px]] Beaumont, Nueva Çelanda.
* [[Image:Flag of Quebec.svg|20px]] Beaumont, Quebec, Canadá.
* [[Image:Flag of Alberta.svg|20px]] Beaumont, Alberta, Canadá.
* [[Image:Flag of Texas.svg|20px]] Beaumont, Tehas, [[Estaus Uñíus]]
* [[Image:Flag of California.svg|20px]] Beaumont, Califórnia, [[Estaus Uñíus]]

==Huentis==
{{Listaref}}

==Atihus==
* [http://www.montehermoso.es/ Ayuntamientu e Montilmosu - Diputación de Caçris]
* [http://www.montehermosodigital.es Montehermoso Noticias: Notícias al tentu Montilmosu]
* [http://www.montehermoso.3a2.com Web al tentu Montilmosu]
* [http://www.iesmontehermoso.com Web del IES Gabriel y Galán]
* [http://montehermosoprogresa.blogspot.com/ Blog del alcardi Labrador nel que palra al tentu Montilmosu]
* [http://www.etlosnegritos.es/index.html Web de la Escuela Tallel Los Negrinus]
* [http://www.nccextremadura.net/blog/index.php?blog=13&cat=63 Montilmosu nel Blog la Zona Noroesti]
* [http://www.cpmontehermoso.es/ Web del Club Polieportivu Montilmosu]
* [http://cpmontehermoso.blogspot.com/ Blog del Club Polieportivu Montilmosu]
* [http://www.clubciclistamontehermoso.com/ Web del club ciclista e Montilmosu]

{{Monicípius Vegas del Alagón}}

[[Category:Monicípius de Caçris]]

[[af:Montehermoso]]
[[an:Montehermoso]]
[[ar:مونتيهيرموسو]]
[[ast:Montehermoso]]
[[ca:Montehermoso]]
[[ch:Montehermoso]]
[[de:Montehermoso]]
[[en:Montehermoso]]
[[eo:Montehermoso]]
[[es:Montehermoso]]
[[et:Montehermoso]]
[[fi:Montehermoso]]
[[fr:Montehermoso]]
[[hu:Montehermoso]]
[[it:Montehermoso]]
[[la:Montehermoso]]
[[lad:Montehermoso]]
[[mt:Montehermoso]]
[[nl:Montehermoso]]
[[pl:Montehermoso]]
[[pt:Montehermoso]]
[[ro:Montehermoso]]
[[ru:Монтеермосо]]
[[sk:Montehermoso]]
[[sv:Montehermoso]]
[[vi:Montehermoso]]
[[wa:Montehermoso]]
