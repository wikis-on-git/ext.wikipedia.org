[[File:Sicilia2 Excurson 5 7-3-2007.JPG|thumb|right|250px|Paissagi sicilianu.]]
'''Calpúrniu Sículu''' (en [[luenga latina|latín]] ''Titus Calpurnius Siculus'', [[IPA|[ˈtiːtʊs kɑʟˈpʊrnɪʊs ˈsɪkʊlʊs]]]) hue un pueta [[Sicília|sicilianu]] el sigru I.

== Via ==
Denguna enteración ai sobri la via desti pueta. Apeninas se deduzi la su arcendéncia siciliana pol su ''[[cognomen]]'' i los estuyosus ven angunus rasgus biográficus ena figura [[Coridón]] de pa la su obra. Assina angunus filólogus lo hazin de [[Lucánia]]<ref>Chytil, ''Der Eklogendichter T. Calpurnius Siculus und Seine Vorbilder'', Znaim, 1984, pag. 8.</ref> pola mención los bosquis lucanus<ref>VII 16-18.</ref>. Pol otrus velsus<ref>IV 36-49.</ref>, quijun atijalu a la [[Baetica]] en entificandu el nombri Melibeu con [[Séneca]] u con [[Calpúrniu Pisón]]. Nellus el pueta has alabáncia el arriu literáriu dessi tal Melibeu. Lo que sí es ciertu es que Calpúrniu Sículu ubu de vivil pa quandu [[Nerón]]<ref>VII.</ref>, sigún la descrición los juegus ena [[Roma]] neroniana.

== Obra ==
Los manuscritus trasmitin onzi composicionis [[puesia bucólica|bucólicas]] embaju el nombri T. Calpúrniu Sículu, anque paici sel que las quatru úrtimas pretenecin en verdá a [[Nemesianu]], un autol el sigru III.

Las églogas calpurnianas siguin el estilu las ''Bucólicas'' [[Vergíliu]], anque de mó indreitu tamién se hallan enfochaus los testus [[Teócritu]], entificándusi a Títiru con ésti <ref> J. A. Correa, “La patria de Calpurnio Sículo”, E. C. 88, 1984, pag. 224.</ref>. Más, angunas manus tracamundearun la pátria i el ''[[praenomen]]'' Calpúrniu entri Titu i Teócritu, pol sel dambus a dos escritoris sicilianus i bucólicus.

== Abreviaturas ==
Dalcuerdu con el dicionáriu latín ''Oxford'', esti autol tien l’abreviatura '''Calp.'''. La su obra bucólica s’abrévia comu '''''Ecl.'''''

== Referéncias ==
{{listaref}}

== Bibliografia ==
* Correa, J. A., “La patria de Calpurnio Sículo”, E. C. 88, 1984, pp 223-28.
* VV. AA., ''Oxford Latin Dictionary'', Oxford, OUP, 1968.

== Atijus ==
* [http://www.britannica.com/EBchecked/topic/90189/Calpurnius-Siculus Calpúrniu Sículu ena Encyclopaedia Britannica.]
* [http://penelope.uchicago.edu/Thayer/E/Roman/Texts/Calpurnius_Siculus/home.html Testu latinu i tradución ingresa las Églogas.]

[[Category:Escrebioris latinus]]
