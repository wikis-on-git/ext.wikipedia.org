En lingüística, '''cámbiu a ''r'''''.

El términu procei del nombri la letra ''ρ'' griega "ῥῶ". En fonética el rotacismu es el cámbiu dun son a ''r'' pol destintus motivus, enque el prencipal es el bichu nel mó el prenunciaeru las consonantis alviolaris. D'esti jeitu sonis comu [s], [z], [d], [t] u [l] puein cambial el mó articulación i golvel-se vribantis.

== Rotacismu en latín ==
La luenga latina, enos tiempus preliterárius (segunda metá el sigru IV e. C.), esprimentó el fenómenu típicu rotacismu, ondi el son [s] entrevocálicu se sonorizó en [z] (estayu del qual no essistin testimoñus) i daí muó pa [ɾ]. Esti cámbiu fonéticu tuvu conseqüéncias morfológicas ena flession los verbus i nombris, diendu-si fenómenus d'analogia pa regularizal los mollanqueus prevocaus enos paradimas. Assina, vé-l'equí, una parabra como ''amor, ~is'' esprimentó la siguienti volucion:
* Epoca el prerrotacismu: nom.: ''amos''; gen.: ''amosis''.
* Epoca el rotacismu: nom.: ''amos''; gen.: ''amoris''.
* Epoca crássica: nom.: ''amor''; gen.: ''amoris''. S’á produziu una analogia dende los casus oblíquus al nominativu con abreviacion l’última vocal: ''amorem'', ''amoris'', ''amori'' → ''amor''.

Enos verbus aconteció de manera aparecia. Ondi mejol s’alvierti es nel verbu ''sum, es, esse, fui'', cuyu tema prenu ''es-'' de que quea entre vocalis esprimenta rotacismu: impref. ''es|a-m → eram'', ''es|a-s → erās''.

Ena derivacion, parabras con el prefiju ''dis-'' tamien esprimentarun rotacismu: *''disemo'' (de ''emo'') > ''dirimo'', ''*dishabeo'' (de ''habeo'') > ''diribeo''.

== Rotacismu en ingrés==
La [[luenga ingresa]] cuenta tamien con ciertu númeru parabras ondi á bistu rotacismu. El ejempru mas craru es el essistenti entre ''was'' "hui" i ''were'' "huimus". Amás, ena luenga palrá el son [t] en contestus sonorus (entre vocalis o alantri duna líquia) muan con freqüéncia a [ɾ], en ingrés "flap t": ''little'' [ˈlɪɾl], ''bottle'' [ˈbɒɾl], ''matter'' [ˈmæɾəɾ].

== Rotacismu en griegu==
Ena volucion al griegu moernu s’á dau rotacismu el son [l] en posicion enplotiva: ''ήρθε, ήρθαμε''. Essistin variantis alofónicas comu ''αδελφός/αδερφός'' ondi los própius palrantis consieran mejol dicha la horma con'' λ'' que con ''ρ''.

== Rotacismu en gallegu-portugués i astulionés ==
Lo mesmu en [[luenga gallega|gallegu]] qu’en [[luenga portuguesa|portugués]] essestió un rotacismu enos grupus d’oclusiva + ''l'', talis comu ''pl'', ''bl'' i ''cl'' prencipalmenti: ''prazer'' (port.)/''pracer'' (gall.), ''praça'' (port)./''praza'' (gall.), ''obrigar'', ''escravo''. Esti mesmu rotacismu, con mayol ficança, hue el que se destendió pol lionés, [[A fala|la fala de Xálima]] i el [[luenga estremeña|estremeñu]].

== Rotacismu en andalús ==
Nel [[andalús (palra)|andalús]], comu palra meridional, cuenta con el rotacismu el son [l] enplotivu quandu no es final assolutu parabra: ''arbañì, arto, sartà, gorbè''. El rotacismu afeta tamien al artículu masculinu en singulal: ''er coxe'', ''tor mundo''. Tamien essisti rotacismu de [n] delantri d'otra nasal comu en ''cormigo'' o ''irmediato'' i de [u] nel elimentu conpositivu ''auto-'': ''artobía, artocà, artopihta''.

==Rotacismu en castellanu==
El castellanu coloquial cuenta con ralinus ejemprus rotacismu, anque el prencipal es el de [z] delantri de consonanti sonora: ''mirmo'' pol ''mismo'', ''lor dos'' pol ''los dos''.

== Rotacismu n’estremeñu ==
El rotacismu n’estremeñu se produzi en tres contestus:

* ''Oclusiva + l''. Esti es el tipu própiu las palras ocientalis la Península, dau en gallegu-portugués, lionés i ena fala Xálima. Se da enas cominacionis ''bl, pl, gl'' i ''cl'': ''brancu, praça, esprical, pranta, grória, gángriu, cravel, encraval''. Amás, se da cona fricativa ''f'': ''frauta, frol''.
* ''Enplotiva l''. Esti es el tipu própiu las palras meridionalis. Anque no es tan huerti comu n’andalú es freqüenti en estremeñu, prevocandu albondas duas nel escrevieru: ''curpa, argamula, aparpal''.
* ''Proceenti de [z]''. Es el menus desarrollau tipu rotacismu, dau apeninas en angunas zonas el norti cacereñu i dau en angunas lessicalizacionis. El puebru que mejol representa esti tipu rotacismu (de la mesma naturaleza qu’el latinu) es [[Villamiel]]. Se trata dun rasgu dialetal: allí ondi en estremeñu normativu essisti [z] o [h] s’atopa un son [ɾ], v. gr.: ''derocupá, lar enáguas, lor ochu, deraculá''. Quiziá de mayol usu es el dau delantri oclusiva sonora en numerosus puntus la geografia estremeña: ''lor deos, añurgá''.

Casus mu ralinus son los de rotacismu de [l] esplotiva o los de [ð]: ''aguarija < *aguadija, paneru < panel, perigallu < piel''.

[[Category:Fonética]]
