{{Infobox idiomas|nombri=Micénicu|nombriautótonu=''Μυκηναϊκή διάλεκτος'' (nombri griegu)
|Imagin=[[File:Nahuatl in Mexico.png|250px]]
|algotrasdenominacionis=luenga micénica, griegu micénicu
|estaus=-
|territórius=Grécia peninsulal, Creta
|palrantis=dengunu †<br />
|p1=-|p2=-
|crassificación=
|família=[[Luengas induropeas]]<br />
&nbsp;&nbsp;&nbsp;[[Luengas griegas]]<br />
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;'''Micénicu'''<br />
|pais=-
|regulau=-
|iso1=-
|iso2=-
|sil=gmy}}

La '''luenga micénica''' u '''griegu micénicu''' es el estádiu mas arcaicu la [[luenga griega]], palrau ena [[Grécia]] continental i en [[Creta]] dende el sigru XVI hata el XI e. C., enantis la [[envasión dória]]. Se caraiteriza pol está coificá pol un silabáriu conociu con el nombri de [[lineal B]]. Los testimoñus desta luenga se hallan la huerça dellus en tabrinas enventárius alcuentrás en [[Nossu]] i [[Pilu]]. Esti estádiu la luenga griega se llama assina pol causa las [[Micenas]], andi se halló el primel paláciu la cevilización que palraba esta luenga.
[[File:Tabrina micénica.jpg|thumb|250px|right|Tabrina Micénica, nel [[Museu Arqueológicu Nacional]], [[Atenas]]]]

Esta luenga no hue descifrá hata que [[Michael Ventris]] en 1952 descifró el escrebieru las tabrinas. Se llegó a la conclusión de sel esta una espécii griegu primitivu.

Los testus hallaus enas tabrinas cera namás son listaus u enventárius palaciegus (ralus escasus de propieais privás) unicamenti, polo que no dessisti una literatura trasmitia nesta luenga. El escrebieru tinia namás un fin almenistrativu.

== Escrebieru ==
Aquel primitivu griegu s’escrebia pol mé dun sistema que cuentaba con un haci caraiteris que pian sel ''silabogramas'' u ''ideogramas'', llamau [[lineal B]]. Esta holma escrebil está notabrimenti atijá a otru escrebieru, el [[lineal A]], d’origin jeroglíficu, gastau ena isla de [[Creta]] i que paicia trascribil una luenga no griega.

Los caraiteris el [[lineal B]] son de tres tipus sigún lo que representaban:
* '''Silabogramas'''. Representan sílabas libris, anque dessistin ciertus silabogramas cuyu valol ogañu entavia se desconoci, v. gr.:: ''i-je-re-ja'', ''ti-ri-po-de''.
* '''Ideogramas'''. Representan concetus i puein aparecel pol separau u apellaus a silabogramas. Pol ejempru, dessisti un ideograma pa "ombri", otru pa "mujel", otru pa un tipu vasija, ec. Los ideogramas se trascribin con una parabra latina abreviá u con un númiru enventáriu, v. gr.: ''VIR'' “ombri”, ''MUL'' “mujel”,
* '''Numeralis'''. El sistema es ereau del [[lineal A]] i es dezimal. La uniá se representa pol me de |, la dezena pol me de -, la centena pol O.
[[File:Linear B Syllable B051 DU.svg|left|thumb|150px|Silabograma 51, representa la sílaba "du".]]
No estanti, la coificación el [[lineal B]] empii una representación fidedina la luenga. Las prencipalis imperfecionis son velaquí estas:
* Las sílabas atrabancás están haltas de representación ena consonanti que l’afecha, v. gr.: ''di-'''pa''''' “δίπας”, ''a<sub>3</sub>-ke-'''u''''' “αἴγεύς”.
* El sistema oclusivas no destingui entri sorda, sonora u aspirá, assinque una sílaba comu ''ke'' puei arrepresental lo mesmu ''κε'', ''γε'' que ''χε'', v. gr.: ''a<sub>3</sub>-'''ke'''-u'' “αἴγεύς”. Namás destingui entri ''t'' i ''d'': '''''ti'''-ri-po-'''de''''' “τρίποδε”. Manque pol mó la su antigüeá conselva la labiovelal, los silabogramas ''qa, qe, qi, qo, qu'' tamién puein represental una sorda, una aspirá u una sonora, v. gr.: '''''qo'''-u-ko-ro'' “βουκόλος” prenunciau [g<sup>w</sup>oukólos].
* No destingui entri líquias, gastandu un mesmu silabograma tanto pa ''ro'' comu pa ''lo''. Assín, el escrebieru de ''ko-ro'' lo mesmu está apuntando ''κόλος, κόλον, κῶλον, κόρος, σκῶλος, χοῖρος, χόλος, χόρος que χῶρος''.
* No s’asseñalan ni la cantiá larga las consonantis (geminás) ni de las vocalis.
* Tapocu s’asseñala el [[espíritu rúspiru]], v. gr.: '''''a'''-ni-ja'' “ἁνίαι”.
* Nel casu los grupus consonánticus oclusiva+líquia, se gasta una vocal [[anátissi|anatítica]], v. gr.: ''qe-t'''o'''-ro-we'' “κ<sup>w</sup>ετρῶϝες”, ''k'''e'''-re-si-jo we-ke'' “χρησιοϝεργής”.
* A menú gasta una “yod” nel representaeru los iatus, v. gr.: ''me-wi-'''j'''o'' “μείϝιος”, ''i-'''j'''e-re-ja'' “ἱέραι”.

== Fonologia ==
El escrebieru el micénicu destingui el timbri las cincu vocalis ''a, e, i, o'' i ''u'', pero no la su cantiá. Conselva en prenu usiu las semivocalis yod i wau trascritas comu ''j'' i ''w'' al respetivi.
Eno tocanti al sistema consonánticu, las sonantis anotás son ''m, n'' i ''r'' (con ''r'' s’asseñala /ɾ/ i /l/), las oclusivas ''p, t, k, d'' i ''q'' (sin destinción entri sorda, sonora u aspirá ena grafia, namás que pa ''t/d''), una sibilanti ''s'' i una ''z'' qu’arrecogi destintus grupus palatalizaus. Tamién se conselva l’aspiración entrivocálica ''h''.

== Morfologia ==
El prencipal hechu morfológicu el micénicu es que nesti estayu la luenga entavia se conselvaban las viejas desinéncias el [[casu locativu|locativu]] i del [[casu estrumental|estrumental]]. El restu de casus son los mesmu que remanecin nel [[luenga griega crássica|griegu crássicu]].

== Bibliografia ==
* Sánchez Ruipérez, M., Melena, J. L., ''Los griegos micénicos'', Mairil, 1990.

[[Category:Luenga griega]]
