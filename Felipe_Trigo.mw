{{Polcorrihil}}[[Image:Felipe Trigo.jpg|thumb|Felipe Trigo|right]] 
'''Felipe Trigo''' ([[Villanueva la Serena]], [[Província de Baajós|Baajós]], 13 hebreru de 1864 - [[Mairil]], 2 setiembri de 1916). Escrebiol español. 
Estuyó [[medecina]] en Mairil i labutó nangunus puebrus de [[Estremaura]]. Endespues entró nel Cuelpu Saniá Melital, i hue endirgau pa [[Hilipinas]], ondi estuvu celca espenal. Hue arrepatriau cumu mutilau de guerra, con el grau en tenienti coronel. En 1900 ejó la profession médeca pa enlial-se namás cona [[literatura]]. 
La huerça las sus novelas i relatus brevis tien cumu tema prencipal el erutismu i tuvun dessitu albondu de públicu ena primel décaa el sigru XX, lo que preporcionó al autol emportantis engresus económicus. Trigo creticaba nessas novelas la ipucresía i los prejuícius de la socieá española eno rifirenti a la moral sessual. 

Las novelas más destacás son:

*''Las ingénuas'' (1901)
*''La sé d'amal'' (1903)
*''Arma enos belfus'' (1905)
*''L'Artísima'' (1907)
*''La bruta'' (1908)
*''Sor Demoñu'' (1909)
*''Ena carrera'' (1909)
*''Cuentus ingénuus'' (1909)
*''Las posás del amol'' (1909)
*''Amás del frac '' (1910)
*''Assín paga el diablu'' (1911)
*''El papá de las bellezas'' (1913)
*''A preba''

El autol es, sin embalgu, mas recueldau por dos labutus enos que, enque lo eróticu está tamien presenti, son mas emportantis las sus enquietues reheneracionistas, arreol las ideas de los miembrus de la [[Heneración del 98|Heneración del 98]]. Son estas: '''''El méicu rural''''' (1912), ena que, con abondus elimentus autubiográficus, critica huertienti la probecía i la inoráncia ena que vivin los campusinus estremeñus; i, sobritó, '''''Harrapellehus''''', novela várias vedis reeditá i llevá al cini pol Antoñu Himénes-Ricu, que denuncia los malis del caciquismu ena socieá española e la Restauración.
Escrebió tamién ensayus enos que espricitó las sus opiniónis políticas. El más destacau es quidiá el su libru ''Socialismu endividualista'', espubricau en 1904.

Felipe Trigo se suicidó en 1916. Nu están mu crarinas las radonis que l'indirgarun pal suicídiu.

== Enlacis esternus ==
*[http://www.cervantesvirtual.com/FichaObra.html?Ref=8973&ext=pdf Tesis dotoral "El labutu narrativu e Felipe Trigo" (Manuel Muelas Herraiz)]

{{DEFAULTSORT:Trigo, Felipe}}
[[Category:Escrebioris estremeñus en castellanu]]

[[en:Felipe Trigo]]
[[eo:Felipe Trigo]]
[[es:Felipe Trigo]]
[[fr:Felipe Trigo]]
