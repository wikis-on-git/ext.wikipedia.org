{{Polmehoral}}
[[File:Respiratory_system_complete_es.svg|thumb|200px]]

El sistema respiratoriu o aparatu respiratoriu, es el conjuntu de [[órganu]]s que posin los [[Organismu|seris vivus]] con la finalidá de entercambial [[gas]]is con el meyu ambienti. Su estrutura i hunción es mu variabli dependiendu del tipu de [[organismu]] i su habitat.

El órganu prencipal del sistema respiratoriu umanu i delos [[Animalia|animalis]] [[mamíferu]]s es el [[pulmón]]. Enos alveolus pulmonaris se produci meyianti la difusión pasiva el procesu de entercambiu gaseosu, gracias al qual la [[sangri]] cata el [[oxígenu]] amosféricu i elimina el [[dióxiu de carbonu]] (CO2) produtu de desechu del [[metabolismu]].​ El sistema respiratoriu umanu está constituiu polas [[fosas nasalis]], [[boca]], [[faringi]], [[laringi]], [[tráquea]] i [[pulmonis]]. Los pulmonis costan de [[bronquiu]]s, [[bronquiolu]]s i alveolus pulmonaris. <ref> Álvarez, Marcelo E. Semiología Médica. Ed. Médica Española. ISBN 9789500604512.</ref>

Los músculus respiratorius son el [[diafragma]] i los músculus entercostalis. En la enspiración el diafragma se contrai i desciendi, polo qual la cavidá torácica se amplía i el [[airi]] entra enos pulmonis. Ena espiración o exalación, el diafragma se relaja i subi, la cavidá torácica disminuyi de tamañu provocandu la salia del [[airi]] delos pulmonis hacia el exteriol. <ref> Billat, Véronique (2002-03). Fisiología u metodología del entrenamiento. De la teoría a la práctica. Editorial Paidotribo. ISBN 9788480196277. </ref>

Amás del entercambiu de gasis, el sistema respiratoriu es un emportanti en mantenel el equilibriu entri [[áciu]]s i basis nel [[cuerpu]] a travis dela eficienti eliminación de dióxiu de [[carbonu]] dela sangri. <ref> Pocock, Gillian; Christopher D. Richards. Fisiología humana. La base de la medicina. 2ª edición. </ref>

== Huentis ==
