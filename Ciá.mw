{{Polmehoral}}

[[File:Urbanizacion mundo.png|thumb|right|300px|Urbanización mundial pal 1995.]]
Una '''ciá''' es una entiá urbana con arta densiá e puebración ena que destacan hundamentalmenti l'[[endústria]] i los servícius.

== Concetu ==
La Conferéncia [[Uñón Uropea|uropea]] d'Estaística e [[Praga]] arrepara cumu ciá una balburda e más de 2000 abitantis siempri que la pobración eicá a la [[Agricurtura]] nu ecea el 25% sobri el total. A partil de 10&nbsp;000 abitantis, tolas balburdas se consieran ciais, siempri qu'estas s'atopin apeñuhás, heneralmenti en eificacionis coletivas i en artura, se deiquin hundamentalmenti a ativiais de los setoris secundáriu i treciáriu (endústria, comélciu i servícius). Tamién s'ebi tenel en cuenta la densiá de pobración del idiu pais u ciá.

El concetu políticu e ciá es apricau a balburdas urbanas con entiá de capitaliá i mayol emportáncia ena región i c'asumi lo pueris del [[estau]] u [[nación]]. Sedrá la ''ciá capitalina'', peru pol estensión s'aprica el hucheu a cualisquiel entiá alministrativa con anguna autonomia a nivel de [[municípiu]], en huendu los demás hucheus, cumu [[puebru]], henéricas i otativas.

Asínque es una definición almenistrativa el estau políticu, región geográfica u Comuniá Autónuma, que tiini una ciá central i puebrus (u ciáis menoris). La [[Geografia Urbana|geografia urbana]] i la [[Sociologia Urbana|sociologia urbana]] estuyan dambus los dos aspetus endi el puntu e via de la [[Heugrafia Umana|heugrafia umana]] i la [[Sociologia|sociología]] cola [[ecologia umana]].

== Estória ==

Ena [[Roma]] de patrás se hucheaba ciá ''(cívitas)'' a la zona abitá pol ciaanus ''(cívis)'', los cualis eran aquellus que tinian derechus ciaanus, endependientienti e la su ativiá (huera l'endústria, l'agricurtura u los servícius).

Ena [[España]] [[Edá Meya|meyeval]] i ena [[Renacéncia]], una ciá era la puebración que nu tinia siñu i era regía diretamenti pol [[rei]]. Tinia el previlégiu d'indirgal procuraoris palas [[Cortis Españolas|cortis]] pa negocial las tasas que le puyeran sel impuestas, a truecu e [[Hueru|huerus]]. Esi hucheu de ciá era endependienti el tamañu, asina, [[Mairil]], [[capital]] d'España endi 1561, nu era ciá sinu [[villa]], estatus que conselva entovia.

El ''Izionariu l'Acaémia Francesa'' ''(Dictionnaire de l'Académie française)'' endi l'eición de 1964 hata la e 1835 definió a la ciá cumu “la corrobla d'abondas casinas enjaretás en callis i afechás endrentu un recintu común c'audecha sel de murus i hosus”. 
El ''Izionáriu de la Luenga Española'' (de la [[Real Acaémia Española|RAE]]) defini a la ciá cumu "balburda e eifícius i callis, rejius pun ayuntamientu, cuya pobración densa i numirosa se deica polo común a ativiais nu agrícolas."

== Bibliografía ==

*Thierry Dutour: ''La ciá meyeval: oríhenis i triunfu e l'Uropa urbana''. [[Güenus Airis]]: Paidós, 2005. ISBN 950-12-5043-1.

<!--EntelGüiqui-->
[[zh- yue:城市]]

[[Category:Ciais del Mundu]]

{{destacado|pt}}
