{{Monicípiu
|nombri = Navasfrias
|bandera =
|escú =
|imahin = [[Image:Encierro 2006.jpg|250px|Encierru a caballu]]<br>Encierru a caballu
|comuniá = Castilla i Lión
|província = Salamanca
|cp = 37542
|superfici = 59,96
|artitú = 902
|longol = 136
|a = Salamanca
|puebración = 668
|calendata = 2003
|hentilíciu = Navasfrieñu/a
|rius = Águeda, Roladrón i Rubiós
|web =
|asiahamientu =
}}

'''Navasfrias''' es una puebración la [[província e Salamanca]] ([[Castilla i Lión]]). Está assitiá nel arrayu S.O la província, a 136 qm. la capital, s'alcuentra nel oesti d'El Rebollal, que comprendi los términus de Navasfrias, El Payu, Villarubias, Peñaparda i Robrea. Arraya colas puebracionis d'[[Elhas]] i [[Valverdi el Fresnu]] ([[Província e Caçris|Caçris]]) pol sul, i colos monicípius d'Aldeia do Bispo i Lageosa da Raia ([[Purtugal|Purtugal]]) pol oesti.

El términu s'alcuentra nel espáciu natural protehiu d'El Rebollal, qu'arraya cola reserva natural Sierra e Malcata, en Purtugal.

'''Hentilíciu:''' Navasfrieñu, -a. Nafrieñus, sigún los vizinus valverdeirus, mañegus i lagarteirus de [[Fala (valli e Hálama)|fala galaica antigua]]. "Pataterus" sigún los abitantis d'angunus otrus puebrus prósimus.

'''Rius:''' Águeda, Roladrón, Rubiós. Nellus s'alcuentran pepitas d'oru que puein cohelsi meyanti el bateu. Traicionalmenti án abiu una tupa truchas.

'''Puebración:''' En 2003 tinia una puebración de 668 abitantis, de los que 342 son varonis i 326 son muheris, nuna superfici e 59,96 qm².

== Fiestas ==

La fiesta mas emportanti se da el 24 e Húniu, San Huan Bautista. Esta fiesta se celebra con espetacularis encierrus i desencierrus de torus a caballu, capeas i verbenas.

== Monumentus i lugaris d'enterés == 

*Elésia parroquial de San Huan.
*Ermita el Mansu Corderu.
*El Tileru.
*Huentis de fatura romana, hazi pocu restaurás.
*Ária recreativa El Bardal nun vetusto robreal -rebollal- untal [[Riu|riu]] con piscinas, albergui i espacius p'acampal.
*Posá el sigru XVIII.
*Antiguas minas de volfrámiu i estañu preparás pa puel sel vesitás i con un merenderu enas cercanias.
*Varias puentis, entri ellas la Puenti e Rubiós i Puenti d'El Bardal.
*Ruinas el castillu e Rapapelo. Restus d'antigus molinus.
*Tumbas tardorromanas escavás en roca.
*Monti Hálama ''(<*Salama, vid. Salamati, Salamanca),'' probabri santuariu vetón. 

== Folclori i costumbris ==

Güena parti el folclori i e las costumbris traicionalis án desapaiciu u están en decaéncia. Desta horma, las carreras de gallus -uguañoti e cintas-, las rondas de moçus colos sus ahihius, la piia, el ramu i algotras. Entri las que entovia desistin, destacan la celebración el antruehu con bailis acompañaus de sartén, los ofertórius, las fogatas de San Huan, la matancia con tolos sus ritualis, i las capeas con encierrus i desencierrus a caballu.

Una güena opoltuniá pa tomal contatu con el mó e via traicional es la vesita al museu enugráficu, ondi sempri es posibri chalral con angún paisanu que se presti a revivil el usu i las costumbris relacionás colos ohetus allí espuestus.

== Osteleria ==

Navasfrías cuenta con una emportanti redi d'establecimientus ostelerus, que van dendi las crásicas tabernas i tascas pa "chateal" i tapeal, hata los establecimientus otelerus i casas de turismu rural. Tamién se puei manducal nel bar de Salva, untal Bardal, i nel de la Isidora, ena praça.

== La palra ==
El palra e Navasfrias, cumu la e las puebracionis cercanas que conhorman la comarca d'El Rebollal -Navasfrias, El Payu, Peñaparda, Villarubias i Robrea- (la [[Palra el Rebollal|palra el Rebollal]]) que vini el astur-lionés, i tini un emportanti parentescu cola totaliá las palras estremeñas (daí que normalmenti quei crasificá endrentu el [[Estremeñu|artuestremeñu]]). Á siu mahistralmenti estuyá i descrebia pol Angel Iglesias Ovejero ena su tesis dotoral "El Habla del Rebollar", eitá pola Diputación de Salamanca.

La palra e Navasfrias ogañu nu tiini denguna crasi e proteción cumu bien d'enterés curtural, aún cola rehorma el Estatutu de [[Castilla i Lión]], qu'izi nel su artículu 5.ª el Entítulu Preliminal: «el lionés sedrá ohetu e proteción específica pol parti las estitucionis pol su particulal valol endrentu el patrimoñu luengüísticu la Comuniá. La su proteción, usu i promoción sedrán ohetu e regulación».

== Centru d'entelpretación de la naturaleça d'El Bardal ==

Centru murtihuncional, pioneru ena província, derihiu a la conocencia e la botánica, zolohia, entomulohia, micoluhia i mineralohia. Tiini material audiovisual, recursus didáticus, decumentación i colecionis de mineralis i d'insetus. Está asiahau nun entornu e varius cientus d'especis vehetalis autótunas. 

S'án arrecuperau nórias i otrus enhénius propius de la agricurtura traicional de la zona, asín cumu una antigua charca. Amas, plontu tendrá una estación meteurolohica.  

==Atihus==
*[http://mapas.ibercultura.com/Salamanca/Navasfrias.html Mapa]
*[http://www.iespana.es/calavia/museo.htm Museu Enugráficu]
*[http://pedrosg.iespana.es/Navasfrias Navasfrias]

[[Category:Monicípius e Salamanca]]
