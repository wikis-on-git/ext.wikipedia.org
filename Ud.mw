{{algotra ortografia}}[[Image:Laúd español.jpg|thumb|Ud español ogañoti.]]
Una '''ud''' (del árabe العود ''al-`ūd'', "rama"<ref>http://guitarreando.iespana.es/laguitarra.htm#Su%20origen</ref>) es un estumentu musical de cuerda pulsá cuyu orihin se remonta- a la [[Eá Meya]] i hue introduciu n'[[Uropa]] pol mó dela [[Al-Ándalus|España islámica]].<ref name="tunaupv">http://tuna.upv.es/instrum/laud/default.htm</ref>

Esti estrumentu hue mu usau entri los sigrus XIV e XVIII, enque a resurgiu nel [[sigru XX]].

Las udis que s'encuentran n'orienti i las udis meyevalis, renacentistas i barrocas tienin una caha e resonancia abuenbá, fabricá con duelas o costillas lonhitudinalis, o bien tallás a partil dun bloqui e maera. El estrumentu e tesitura e tenol, mu usáu ena [[Tuna|tuna]] i enas [[Rondalla|rondalla]]s, llamáu ud española, tieni hondu planu i arus nos costaus, i pesi al su nombri non está emparentáu colas udis antiguas, inqui si cola bandurria.

== L'estrumentu ==

Consta delas siguientis partis:<ref>[http://www.el-atril.com/orquesta/Instrumentos/Laud.htm Partis del ud]</ref><ref name="tunaupv"></ref>

* '''Clavihas''': son pieças de maera alargás, con una lihera coniciá, enas cualis s'enrolla la cuerda pa tensá-la.
* '''Trastis''': cuerdas e tripa anuás alreol del mástil. Acortan la cuerda a la longitú deseá cuandu el intérprete las pisa entri dos d'estus trastis.
* '''Mástil''': es el astil alargau que surhi del cuelpu del estrumentu sobri el cuál se tiendin las cuerdas i s'ejecutan las posicionis dela manu [[gacha]].
* '''Diapasón''': es la lámina que cubri el mástil pa protege-lo del desgasti i da-li rigidez, pues sobri ella se sostriban los deus del ejecutanti al pisal las cuerdas. Sueli sel d'[[ébanu]].
* '''Caha de resonancia''': abuenbá, construia a partil de costillas longitudinalis, con horma de meya pera.
* '''Boca''': enas ud antíguas ostenta un roseton decorativu finamenti tallau.
* '''Cuerdas''': son de tripa las agudas i de carozu de tripa i entorchau de metal las gravis, son seis dobris cuerdas afinás al unisono por paris comu las de la bandurria.
* '''Puenti''': llamau tamién barra-cordal. Sirvi pa sujetal las cuerdas<ref>http://tuna.upv.es/instrum/partes/Puente.htm</ref>, i nella las cuerdas vibran directamenti dendi el nú, sin apoyal-si en nenguna lámina, comu las guitarras  d'ogañu.
* '''Cordal''': solamenti algunas údis meyevalis tienin una pieça aparti pa anual las cuerdas, pués dendi d'aí i asta el XVIII el puenti i el cordal coincidían nuna única pieça, la barra-cordal.

== La ud nel mundu d'ogañu ==

La ud desfrutó dun renacimientu conel rebullil del interés ena música estórica, alreol de 1930 e a lo largo de tol sigru XX, este resulhil hue empulsau polel movimientu en pro dela música antigua, renacentista i barroca. Julian Bream se hizu famosu polos sus conciertus de ud i violín, asina comu Hans Neemann, Walter Gerwig, Suzanne Bloch i Diana Poulton.

Las udis d'ogañu son réplicas o casi copias d'aquellas otras qu'an sobreviviu i s'encuentran enus museus o enas colecionis privás, peru qu'entavia es posibri landeal artesanus dedicáus a haze-las. Se hazin siempri por encargu, o puein adquiril-si de segunda manu, nun mercáu mu limitainu. Comu resultáu destu las udis son, en heneral, más caras qu'otrus estrumentus.

Ogañoti desistin muchus tipus: meyevalis, renacentistas, archiudis pa las obras [[Barrocu|barrocas]], tiorbas palas partis de bahu contínuu, en conhuntus barrocus i otras.<ref>http://guitarreando.iespana.es/laguitarra.htm#Tipos%20e%20instrumentos%20derivados%20del%20la%C3%BAd</ref>

== Huentis ==
{{Listaref}}

== Atijus ==
{{Commonscat|Lutes}}
*[http://cagaos.galeon.com/metodo/metodo.htm Manual del guitarrero verato]


[[Category:Estrumentus musicalis]]
