[[Archivo:Laúd español.jpg|thumb|Ud español ogañoti.]]
La '''ud''' (del árabe العود al-`ūd) es un instumentu musical de cuerda pulsá cuyu orihin remonta-si a la [[Edad Meya]] i hue introduciu n'[[Uropa]] por mol dela [Al-Ándalus|España islámica]].

Esti estrumentu hue mu usau etri los sigrus XIV e XVIII, enqui a resurgiu nel [[sigru XX]].

Las udis que s'encuentran n'orienti i las udis meyevalis, renacentistas i barrocas tienin una caha e resonancia abuenbá, fabricá con duelas o costillas lonhitudinalis, o bien tallás a partil dun bloqui e maera. El estrumentu e tesitura e tenol, mu usáu ena [[Tuna|tuna]] i enas [[Rondalla|rondalla]]s, hucheáu ud española, tieni hondu planu i arus nos costaus, i pesi al su nombri non está emparentáu colas udis antiguas, inqui si cola bandurria.

-- L'estumentu --

Consta delas siguientis partis:


    * Clavihas: son pieças de maera alargás, con una lihera coniciá, enas cualis s'enrolla la cuerda pa tensá-la.
    * Trastis: cuerdas e tripa anuás alreol del mástil. Acortan la cuerda a la longitú deseá cuandu el intérprete las pisa entri dos d'estus trastis.
    * Mástil: es el astil alargau que surhi del cuelpu del estrumentu sobri el cuál se tiendin las cuerdas i s'ejecutan las posicionis dela manu [[gacha]].
    * Diapasón: es la lámina que cubri el mástil pa protege-lo del desgasti i da-li rigidez, pues sobri ella se sostriban los deus del ejecutanti al pisal las cuerdas. Sueli sel d'[[ébanu]].
    * Caha de resonancia: abuenbá, construia a partil de costillas longitudinalis, con horma de meya pera.
    * Boca: en los laúdes antiguos ostenta un rosetón decorativo finamente tallado.
    * Cuerdas: son de tripa las agudas i de carozu de tripa i entorchau de metal las gravis, son seis dobris cuerdas afinás al unisono por paris comu las de la bandurria.
    * Puenti: hucheau tamién barra-cordal. Nél las cuerdas vibran directamenti dendi el nú, sin apoyal-si en nenguna lámina, comu las guitarras  d'ogañu.
    * Cordal: sómenti algunas údis meyevalis tienin una pieça aparti pa anual las cuerdas, pués dendi de aí i asta el XVIII el puenti i el cordal coincidían nuna única pieça, la barra-cordal.

-- La ud nel mundu d'ogañu --

La ud desfrutó dun renacimientu conel rebullil del interés ena música estórica, alreol de 1930 e a lo largo de tol sigru XX, este resulhil hue empulsau polel movimientu en pro dela música antigua, renacentista i barroca. Julian Bream se hizu famosu polos sus conciertus de ud i violín, asina comu Hans Neemann, Walter Gerwig, Suzanne Bloch i Diana Poulton.

Las udis d'ogañu son réplicas o casi copias d'aquellas otras qu'an sobreviviu i s'encuentran enus museus o enas colecionis privás, peru qu'entavia es posibri landeal artesanus dedicáus a haze-las. Se hazin siempri por encargu, o puedin adquiril-si de segunda manu, nun mercáu mu limitainu. Comu resultáu destu las udis son, en heneral, más caras qu'otrus estrumentus.

Ogañoti desistin muchus tipus: meyevalis, renacentistas, archiudis pa las obras barrocas, tiorbas palas partis de bahu contínuu, en conhuntus barrocus i otras.
