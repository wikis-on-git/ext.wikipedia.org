'''Iniciativa pol Asturianu''' es un colectivu criau en [[2011]] que trebaja pola normalización la [[lengua asturiana]] i pola reconocencia los derechus lingüísticus los sus palrantis.

El andal de trebaju l'organización es en ogañu el territoriu la comunidá autónoma d'[[Asturias]], enque está a trebajal por mé la colavoración con otras organizacionis del dominiu lingüísticu astul-leonés enos territorius ondi l'asturianu o astul-leonés es lengua propia.

Esta associación precura por espacius de normalidá pala lengua asturiana por mé d'acionis concretas que le premita allegal a acordanças con entidais de toa crassi que supongan assental el gastu l'asturianu en andaris nuevus. Precura, velaquí, consensus i acordanças a tentu l'usu la idioma, peru tamién dan en campañas revindicativas enas situacionis que huera mestel.

== Ojetivus ==
* Meneal a la sociedá asturiana pol huturu la idioma, luziendu el conflitu lingüísticu.
* Arrecuperal pal asturianu l'espaciu central comu lengua común de tolas pressonas d'[[Asturias]] i de tol dominiu lingüísticu astul-leonés.
* Ahinchonal i colavoral con campañas de normalización lingüística.
* Acostodial el cumprimientu la legislación lingüística vigenti, defendiendu los derechus los palrantis embilmaus.
* Briegal pala oficialización de tol corpus toponímicu tradicional asturianu, vegilandu'l el gastu que hazin d'él las estitucionis i impresas.
* Barajal el cumprimientu las políticas lingüísticas comprometías, lo mesmu que ahinchonal unus graus mayoris de compromissu lingüísticus d'estitucionis i otras entidais.
* Acimal la colavoración entre organizacionis de tol dominiu lingüísticu pa general una concencia ciudadana a tentu l'unidá la idioma i trebajal pa cedel ojetivu comunis.
* Internacionalizal la conocencia la idioma i del conflitu lingüísticu por mé d'acionis colturalis i de denuncia entre los organismus estatalis i internacionalis dela situación inregulal que vivin los ciudadanus asturianus eno que toca ala custión lingüística. Amás de trebajal con otras comunidais lingüísticas con situacionis aparecías en qualquiera sitiu del mundu.
* Acimal una reconocencia assoluta l'asturianu comu lengua oficial en tol territoriu asturianu i junta'l [[eonaviegu]] o a fala ena haça correspondienti, amás de colavoral paque esta reconocencia s'arcanci velaquí tamién enos demás territorius ondi l'asturianu es lengua propia.
* Recramal un estatus jurídicu d'oficialidá pal asturianu drentu los organismus uropeus.

== Atijus ==
* [http://iniciativapolasturianu.org/web/web/index.php Iniciativa pol Asturianu]

[[Category:Asturias]]
