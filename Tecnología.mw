[[File:Astronaut-EVA.jpg|thumb|250px|El desarrollu tecnológicu alcanzau permitió a la [[Homo sapiens|umanidá]] abandonal por primera vezi la superfici terrestri en la década de 1960, con lo que inició la [[astronáutica|exploración del espaciu exterior]].]]

La '''tecnología''' es la [[céncia]] aplicá a la resolución de problemas concretus. Constituyi un conjuntu de conocimientus [[métodu científicu|científicamenti]] ordenaus, que permitin diseñal y crial bienis o servicius que facilitan l'adaptación al meyu ambienti y la satisfación las necesidáis esencialis y los deseus l'umanidá. Es una palabra d'origin [[luenga griega|griegu]], τεχνολογία, formá por ''téchnē'' (τέχνη, ''arti, técnica u oficiu'', que puei sel traducíu comu ''destreza'') y ''logía'' (λογία, el estudiu d'argu).

Manqui ain una hartá tecnologías mu diferentis entri sí, es frecuenti usal el términu ''tecnología'' en singular pa referilsi al conjuntu de toäs, o tamién a una d'ellas. La palabra ''tecnología'' tamién se puei referil a la disciplina teórica qu'estudia los saberis comunis a toïtas las tecnologías, y en argunus contextus, a l'[[educación tecnológica]], la disciplina escolar abocá a la familiarización con las tecnologías más importantis.

La actividá tecnológica influyi en el progresu social y económicu, peru si la su aplicación es meramenti comercial, puei orientalsi a satisfacel los deseus los más prósperos ([[consumismu]]) y no a resolvel las necesidáis esencialis de los más necesitaus. Esti enfoqui puei incentival un usu no [[desarrollo sostenibli|sostenibli]] del meyu ambienti. Ciertas tecnologías umanas, pol su usu intensivu, directu o indirectu, de la [[biosfera]], son causa prencipal del crecienti agotamientu y degradación de los recursus naturalis del praneta.

Sin embargu, la tecnología tamién puei sel usá pa protegel el meyu ambienti, buscandu solucionis innovadoras y eficientis pa resolvel de forma sostenibli las crecientis necesidáis la sociedá, sin provocal un agotamientu o degradación de los [[recursu natural|recursus]] materialis y energéticus del praneta o aumental las [[desigualdá social|desigualdáis socialis]]. Ciertas tecnologías umanas án llevau a un avanci descomunal en los estándaris y calidá de vía de billonis de personas en el praneta, lograndu simultáneamenti una mejor conservación del meyu ambienti.

La tecnología engloba a tó conjuntu d'acionis sistemáticas cuyu destinu es la transformación de las cosas, es izil, su finalidá es sabel hazel y sabel por qué se hazi.<ref name=re>"Tecnología industrial II". (2014). ISBN 9788424190538 Capítulo: Presentación, página: 3</ref>

Actualmenti ai una era tecnológica, etapa histórica dominá pola produción de [[bien material|bienis]] y pola su [[comercialización]], en la qu'el factor [[nirgía]] tié un papel primordial.<ref name=re/> Toä la actividá centíficu-técnica gravita permanentementi sobri el [[bienestar]] umanu, sobri el [[progresu social]] y [[Progresu económicu|económicu]] de los pueblus y sobri el meyu ambienti dondi se manifiesta la actividá industrial.<ref name=re/>

== Guípesi tamién ==

* [[Céncia]]
* [[Evolución tecnológica]]
* [[Investigación, desarrollu e innovación]]
* [[Tecnologías sanitarias]]

== Huentis ==

=== Referéncias ===
{{listaref|2}}

=== Bibliografía ===

* Álvarez, Charo; ''Reflexiones en torno a la participación de las mujeres en la ciencia y la tecnología''. Artículo de referencia: Ciencia, Tecnología y Género; Marta I. González García y Eulalia Pérez Sedeño;  http://www.uv.es/~reguera/etica/genero-ciencia.htm
* Arregui Noguer , Beatriz ; Sabaté Grau, Xavier (coord.) (2004) ''Tecnología y discapacidad visual : necesidades tecnológicas y aplicaciones en la vida diaria de las personas con ceguera y discapacidad visual''. Madrid: ONCE, Consejo General. ISBN 84-484-0125-5
* Bernal, John D.; ''Historia social de la ciencia 1. La ciencia en la historia''; Ediciones Península; Barcelona (España); 1967.
* Bernal, John D.; ''Historia social de la ciencia 2. La ciencia en nuestro tiempo''; Ediciones Península; Barcelona (España); 1967.

== Atijus ==

{{commonscat|Technology}}
* [http://cyt-ar.com.ar/cyt-ar/index.php/Tecnolog%C3%ADa#V.C3.A9ase_tambi.C3.A9n Acepcionis de ''tecnología'' en Argentina.]

[[Category:Tecnología| ]]
