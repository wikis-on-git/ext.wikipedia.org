{{Pol revissal}}
[[File:Benito Mussolini in Yugoslavia cropped.jpg|200 px|thumb|right| Benito Mussolini]]
'''Benito Amilcare Andrea Mussolini''' ( 29 de [[júliu]] de 1883- 28 d'[[abril]] de 1945) hue políticu, un melital i un ditaol [[Itália|italianu]] dendi 1922 hata 1943 i posteriolmenti presienti la Repúbrica Social Italiana hata el su derrocamientu en 1945 nel trascursu la [[II Guerra Mundial|Segundera Guerra Mundial]].

== Via ==

Tuvu nacéncia dentru duna família obrera d'esquerdas. En 1900 entró nel Partiu Socialista, llegandu a sel unu los sus dirigentis, siendu diretol el diariu del partiu, ''Avanti''. En 1914 apoyó la entrá d'[[Itália]] ena [[I guerra Mundial]], i hundó el diariu ultranacionalista ''Il Popolo d’Italia'', polo que hue espulsau del su partiu. En 1919 organiçó el [[Fascismu|movimientu fascista]] i hue elegiu diputau enas elecionis de 1921. proclamandu la necesiá dun estau autoritariu, i con el apoyu de los terratenientis i los grandis endustrialis, escomençó una campaña de violencia a la escontra las organiçacionis de gochas. El 28 d'[[otubri]] 1922 organiça la ''Marcha sobri Roma'', i endispués d'estu, el rei Victor Manuel III le encarga holmal gobielnu. Dendi el poel transholmó la estrutura liberal del país, en un estau totalitariu, basau nel cultu a la personaliá i la eliminación de rivalis pulíticus. Escomençó una política emperialista que llevó a la envasión d'[[Etiopia]] en 1934. Apoyó a los sublevaus ena [[Guerra Cevil española]]. Al escomençal la II Guerra Mundial se mantuvu neutral, peru los dessitus d'[[Adolf Hitler]] le hizierun entral ena guerra con [[Alemaña]]. En 1943 hue derrocau por un golpi d'estau apoyau pol rei. Liberau polos nazis, estableció una repúbrica nel norti d'Itália, ena zona ocupá polos nazis. Ententó uyil anti los dessitus de los aliaus, pero hue descubiertu por guerrillerus antifascistas que lo ejecutarun el 28 d'[[abril]] de 1945.

[[Category:Biografias]]
