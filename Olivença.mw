{{Monicípiu
|nombri = Olivença
|bandera = Bandera de Olivenza DOE 123 2000.svg
|escú = Escudo de Olivenza.svg
|imahin = <br>Alcaçal d'Olivença pola nochi
|comuniá = Estremaura
|província = Baajós
|cp = 06100
|superfici = 430
|artitú = 327
|longol = 25
|a = Baajós
|puebración = 11.652
|calendata = 2007
|hentilíciu = Oliventinu/a
|rius = Guadiana
|web = [http://www.ayuntamientodeolivenza.com/ www.ayuntamientodeolivenza.com]
|asiahamientu = [[Image:LocalizaciónOlivenza.png|250px]]
}}

'''Olivença''' (''Olivenza'' en [[Luenga castellana|castellanu]] i oficialmenti, ''Olivença'' en [[Luenga portuguesa|portugués]]) es una puebración [[España|española]] assitiá ena [[Província de Baajós]], nel arrayu con [[Portugal]]. El territóriu d'Olivença s'alcuentra assitiau al esti de [[Riu|riu]] [[Guadiana|Guadiana]], a 24 km al sul de [[Baajós]]. Tien horma triangulal, con dos de los sus vérticis tocandu riu Guadiana. 

[[Portugal]] nu consiera a Olivença cumu parti el territóriu español, inque nu runcha e horma ativa la su posesión dendi el sigru XIX. Pola su parti, [[España|España]] consiera que se trata duna posesión legalmenti española en virtú del Tratau de Badahó (1801), que nu á siu nulau ni derogau. Sigún Purtugal, hue nulau i derogau pol Congresu de Viena (1815),<ref>Endispués d'oyias las razonis purtuguesas, mu amprias i detallás, las poténcias uropeas, nel párrafu 105 del testu del tratau saliu del Congresu de Viena, consieran hustas las reclamacionis purtuguesas sobri Olivença (9 e Húniu)" [trauciu dendi el purtugués], en Carlos Luna, ''Nos Caminhos de Olivença,'' Estremoz, 1994, p. 26. Cópia el testu de Viena enas pp. 116-122.</ref> firmau pol España en 1817.<ref>El dia 7 de Mayu, España acabiha firmandu el Tratau de 1815 [trauciu dendi el purtugués], en Carlos Luna, ''Op. cit.,'', p. 26. Cópia el testu enas pp. 123-125.</ref>

== Assitiamentu ==
Olivença s'alcuentra a 428 km de [[Mairil]] pola A-5 (E-90) i 274 km de [[Lisboa]], pol Baajós-Elvas. Dendi [[Sevilla]] a Olivença, subiendu polas carreteras N-630 i N-432, ai 215 qm. La ciá d'Olivença está assitiá untal cruci las carreteras autunómicas EX-107 (Badahó-Villanueva el Fresnu) i EX-105 ([[Don Benitu|Don Benitu]]-Purtugal). Desisti una puenti sobri riu Guadiana, unta l'antigua Puenti d'Ayua, que premiti prolongal la carretera autunómica EX-105 hata el arrayu con Purtugal. Esti pasu coneta Portugal i España 40 qm pol embahu la frontera e Caya, evitandu tenel que dal un rodeu pol Baajós.

== Localiais ==
El monicípiu está compuestu pol cascu urbanu d'Olivença i seis aldeas i localiais más: San Francisco, San Rafael, Villarreal (''Vila Real''), Santo Domingo de Guzmán (''São Domingos de Gusmão''), San Benito de la Contienda (''São Bento da Contenda'') i San Jorge de Alor (''São Jorge da Lor''). Táliga, uguañoti un monicípiu endependienti, hue tamién una aldea u parróquia oliventina en tiempus purtuguesis i hata 1850.

== Monumentus ==
* Ciudadela Meyeval i Alcaçal
* Élesia e Santa Maria el Castillu
* Fachá de las Casas Consistorialis
* Élesia Parroquial la Magdalena
* Santa Casa de la Misericórdia
* Conventu e Clarisas u San Huán de Dios
* Hortificacionis abaluartás
* Puerta el Calváriu

=== Castillu ===
[[Image:CAstillo.JPG|thumb|right|200px|Castillu d'Olivença]]
El alcaçal u castillu d'Olivença entovia conserva las sus anchas murallas del sigru XIV, sin almenas. Las torris conservan los sus matacanis. La torri el omenahi, costruia pol mandatu de Huán II de Purtugal mii 36 m de lonhitú i 18 m de lau, i tiini tres pisus, de los que destaca la decoración del úrtimu. Se acei a ella pol diecisieti rampas con cubierta e bóvea. 

La puerta d'Alconchel i la puerta los Ánhelis, están encuairás pol dos torreonis cercularis i presenta un vanu e meyu puntu aboveau; nu apaicin elementus decorativus. Está protehiu pol decretu de 22 d'Abril de 1949, i la Lei 16/1985 al tentu el Patrimoñu Estóricu Español. Afecha la ciaela meyeval las puertas del Duqui de Cadaval i la de San Sebastián, recostruia en [[2006|2006]].

Uguañoti engloba i acohi el Museu Enugráficu González Santana, llamau asina en onol al su criaol. Acohi una helmosa recriación de deferentis ativiais la via ena comarca d'Olivença a primerus añus del sigru XX.

== Helmanamientus ==
Olivença tiini alcuerdaus protocolus de helmanamientu colas siguientis ciais:
*Leiria ([[Purtugal|Purtugal]]) (21-Húliu-1984)
*Portalegre ([[Purtugal|Purtugal]]) (20-Mayu-1989)
*Elvas ([[Purtugal|Purtugal]]) (20-Mayu-1990)
*Cadaval ([[Purtugal|Purtugal]]) (13-Eneru-2007)
*Vila Viçosa ([[Purtugal|Purtugal]]) (29-Abril-2007)

== Presonahis ilustris ==
* Guillermo Fernández Vara, Presienti la [[Hunta d'Estremaura|Hunta d'Estremaura]] endi el añu [[2007|2007]].

== Bibliugrafia ==
* ''Ceuta, Melilla, Olivenza y Gibraltar. ¿Dónde acaba España?'', de Máximo Cajal. ISBN 84-323-1138-3
* ''La cuestión de Olivenza'', de Fenández Liesa, Carlos. .ISBN 978-84-8456-189-7

== Referéncias ==
<references/>

== Atijus ==
* [http://www.dip-badajoz.es/municipios/comarcas/c_olivenza/olivenza/index.htm Páhina d'Olivença] ena web la Diputación Provincial de Badahó.
* [http://www.redextremadura.com/turismo/pueblos/olivenza.asp Turismu en Olivença].
* [http://www.comarcadeolivenza.com/ Comarca d'Olivença].
* [http://www.belt.es/noticias/2003/septiembre/16/Olivenza.htm La CIA i Olivença].
* [http://www.castillosnet.org/badajoz/BA-CAS-023.shtml Páhina al tentu el castillu d'Olivença]]

[[Category:Monicípius Baajós]]
