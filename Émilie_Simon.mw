[[Image:Emilie-Simon-Octogne-14.jpg|thumb|Émilie Simon]]
Compositora, cantora i entrépeti francesa e música eletrónica, autora la banda sonora la pinicla ''La Marche de l’empereur''.

==Biugrafia==
Nació en Montpellier el 17 e Húliu e 1978, iha dun enheniéru soniu. Dendi pequeña, vencia pol ambienti familial, Emilie escomiençó a entresalsi pola música. Ramaheaba pol conselvatóriu la su ciá, entresándusi a pocu a pocu pola música jazz i endispués pola eletrónica.

De qu'acabihó los estuyus supirioris de música contemporana, agraba un discu omónimu que risurta galardonau nel 2004 con un ''victoire de la musique'' nel andal de ''«mehol discu eletrónicu.»''

Envereá pa los ambientis ivelnalis, Émilie emprendi una envestigación de sonis que recuerdin al friu. Nesi envestigaeru, Luc Jacquet contauta cola cantora francesa pa comunicali qu'está alampandu qu’ella rializi la banda sonora la su pinicla-decumental al tentu el pingüinu emperaol ''La Marche de l’empereur''. 

Émilie aceuta i esa colabutación supón el gran vencihón la su carrera musical. Nel 2006 alcibi un segundu ''victoire de la musique'' nel andal de ''«música orihinal puna pinicla»'' i es nomiá al prémiu ''Cesar'' a la categoria e ''«mehol compusición escrebia puna pinicla.»''


==Discugrafia==
* ''Émilie Simon'' (2003)
* ''La Marche de l’empereur'' (2005)
* ''Végetal'' (2006)
* ''L’Olympia'' (2007) [Conciertu]


==Atihus==
Páhina oficial: http://emiliesimon.artistes.universalmusic.fr/

[[Category:Músicus]]
[[Category:Música]]
