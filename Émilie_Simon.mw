[[Image:Emilie-Simon-Octogne-14.jpg|thumb|Émilie Simon]]
'''Émilie Simon''' es una compositora, cantora i entrépeti [[Fráncia|francesa]] de música eletrónica, autora la banda sonora la pinicla ''La Marche de l’empereur''.

==Biografia==
Nació en Montpellier el 17 e [[Húliu]] el 1978, iha dun enheniéru soniu. Dendi pequeña, vencia pol ambienti familial, Émilie escomençó a entresalsi pola música. Ramaheaba pol conselvatóriu la su ciá, encibicándusi a pocu a pocu pola música jazz i endispués pola eletrónica.

De qu'acabihó los estuyus supirioris de música contemporana, agraba un discu omónimu que resurta galardonau nel 2004 con una ''victoire de la musique'' nel andal de ''«mehol discu eletrónicu.»''

Envereá pa los ambientis ivernalis, Émilie emprendi una envestigación de sonis que recuerdin al friu. Nessi envestigaeru, Luc Jacquet contauta cola cantora francesa pa comunicali qu'está alampandu qu’ella rializi la banda sonora la su pinicla-decumental al tentu el pingüinu emperaol ''La Marche de l’empereur''. 

Émilie aceuta i essa colabutación supón el gran vencihón la su carrera musical. Nel 2006 alcibi un segundu ''victoire de la musique'' nel andal de ''«música orihinal puna pinicla»'' i es nominá al prémiu ''Cesar'' a la categoria ''«mehol compusición escrebia puna pinicla.»''

==Discografia==
* ''Émilie Simon'' (2003)
* ''La Marche de l’empereur'' (2005)
* ''Végetal'' (2006)
* ''L’Olympia'' (2007) [Conciertu]

==Atihus==
Páhina oficial: http://emiliesimon.artistes.universalmusic.fr/

[[Category:Música de Fráncia]]
[[Category:Música eletrónica]]

[[de:Émilie Simon]]
[[el:Εμιλί Σιμόν]]
[[en:Émilie Simon]]
[[es:Émilie Simon]]
[[fi:Émilie Simon]]
[[fr:Émilie Simon]]
[[it:Émilie Simon]]
[[ja:エミリー・シモン]]
[[no:Émilie Simon]]
[[pl:Émilie Simon]]
[[pt:Émilie Simon]]
[[ru:Симон, Эмили]]
