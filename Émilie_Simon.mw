[[File:Emilie-Simon-Octogne-14.jpg|thumb|Émilie Simon]]
'''Émilie Simon''' es una conpositora, cantora i entépreti [[Fráncia|francesa]] de música eletrónica, autora la banda sonora la penicla ''La Marche de l’empereur''.

== Biografia ==
Nació en Montpellier el 17 [[Júliu]] el 1978, ija dun engenieru soniu. Dende chiquina, vencia pol ambienti familial, Émilie escomençó a enteressal-se pola música. Ramajeava pol conselvatóriu la su ciá, encevicandu-se a pocu a pocu a la música jazz i endespues a la eletrónica.

De qu'acabó los estúdius superioris música contemporánia, graba un discu omónimu que resulta galardonau nel 2004 con una ''victoire de la musique'' nel andal de ''«mejol discu eletrónicu.»''

Envereá pa los ambientis ivernalis, Émilie enprendi una envestigacion de sonis que recuerdan al friu. En essi envestigaeru, Luc Jacquet contauta cona cantora francesa pa comunicá-le qu'está alampandu por qu’ella realizi la banda sonora la su penicla-decumental al tentu el pingüinu emperaol ''La Marche de l’empereur''. 

Émilie aceta i essa colaboracion supón el gran vencijón la su carrera musical. Nel 2006 recebi un segundu ''victoire de la musique'' nel andal de ''«música original pa una penicla»'' i es nominá al prémiu ''Cesar'' a la categoria ''«mejol conposicion escrita pa una penicla.»''

== Discografia ==
* ''Émilie Simon'' (2003)
* ''La Marche de l’empereur'' (2005)
* ''Végetal'' (2006)
* ''L’Olympia'' (2007) [Conciertu]

== Atijus ==
[http://emiliesimon.artistes.universalmusic.fr Página oficial]

{{DEFAULTSORT:Simon,Emilie}}

[[Category:Música de Fráncia]]
[[Category:Música eletrónica]]
