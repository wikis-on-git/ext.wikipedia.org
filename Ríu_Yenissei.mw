[[Archivu:Yenisei River in Krasnoyarsk-5.jpg|miniaturadeimagen|322x322px|El Yenissei passandu por Krasnoyarsk.]]
El ríu Yenissei (en [[Lengua russa|russu]], Енисей, 'Yenisej'; en [[mongol]]: Енисей мөрөн, 'Yenisei mörön'; en [[buriatu]]: Горлог мүрэн, 'Gorlog müren'; en [[tuvinianu]]: Улуг-Хем, 'Uluğ-Hem'; en [[jacasiu]]: Ким суг, Kim sug') es un ríu dela [[Russia]] asiática o [[Siberia]] que naci a [[Mongolia]] i frui pal norti por mé delas repúbricas de [[Tuvá]] y [[Jakasia]], i el krai de [[Krasnoyarsk]], ata abocal-si nel golfu qu'acibi'l mesmu nombri, nel [[mari de Kara]], [[oceanu Árticu]]). Tien una largol de 4.093 km, peru si agarramus tamién el sistema de ríus Yenissei-Angará-Lagu Baikal-Selengá-Ider alcança los 5.539 km, queandu comu'l quintu ríu más longu'l mundu, diendu tras del [[Amazonas]], el [[Nilu]], el [[Ríu Yangzi|Yangzi]] i el [[Mississipi-Missuri]].​ Es tamién el otavu ríu con más agua'l mundu.

El cussu altu, afetau de continu por correnteras mu ligeras i barcunás, acorri arias possimenti despuebrás. Pala metá'l ríu abondan las presas idro-eléctricas, costruías enos tiempus delos soviéticus, que brindan energía bastanti a güena parti dela endustria de Russia. El contamineu delas aguas sigui huendu un pobrema mu seriu i los prencipalis sujetus contaminantis no paecin estal pola labol d'arreglal esta sitación. Quandu passa polas zonas que domina'l clima fríu dela taiga, el Yenissei recibi las aguas d'unus pocus de ríus chicus i ala final llega al mari de Kara, passandu por meyu delas plaeras gelás de tundra, andi se güelvi gielu duranti más de seis mesis al añu.

== Afotus ==
[[Archivu:Yenisei River 05.jpg|izquierda|miniaturadeimagen|316x316px|Atardecía nel Yenissei.]]
[[Archivu:RU Krasnoyarsk Yenisei River Kommunalny Bridge.jpg|miniaturadeimagen|322x322px|El Yenissei, otra ves, por Krasnoyarsk.]]










[[Archivu:Yenisei River at Kyzyl. The Geographer.jpg|centro|miniaturadeimagen|626x626px]]
