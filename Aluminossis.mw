Se llama '''aluminossis''' a una patulohia el [[Ormigón|ormigón]] que se dió especialmenti enas viguetas los horhaus los eificius, pola cual el ormigón usau perdi las sus propieais, haziendusi menus resistenti i mas porosu, poniendu desta horma en peligru la estabiliá el eificiu.

Esta patulohia s'ebi al cementu aluminosu (CAC-R) gastau ena fabricación dangunas viguetas, ya que fraguaba e horma mas lihera que los cementus traicionalis, reuciendu el tiempu d'almacenahi en fábrica. Esti cementu lleva una arta concentración d'alúmina, lo que le prevoca cámbeus químicus anti determinaus ahentis, alterandu las sus propieais. A artas temperaturas i umeais bahas, la estrutura desti cementu pasa d'esagonal a cúbica, haziendu qu'el cementu tenga menol volumin, i pol tantu, mas porus, polo que perdi resisténcia mecánica.

Los ahentis qu'atuan son amosféricus, de mó qu'el pobrema se dió enos eificius de ciertas localiais enos qu'estaba presenti nel airi, cumu los de clima marítimu u aquellus continentalis con endustrias qu'emitin gasis que los contienin. Enos demas lugaris la vigueta hunciona prefetamenti.

== Chascus en España ==

En [[España|España]] se gastó esti cementu entri 1950 i 1970, en plenu auhi la costrución. El chascu mas famosu d'aluminossis en España hue nel Estayu Vicente Calderón. Pol su asiahamientu, próssimu a riu Mançanaris (umentu d'umeá) i otrus ahentis químicus (tráficu la M30). En lugal de sel derruiu, cumu miia e seguráncia, hue restaurá la su estrutura. Pol otra parti, una tupa eificius en [[Cataluña]] en cuya costrución se gastó cementu Molins (Barcelona) tuvun que sel derribaus pol prevención.

[[Category:Enhenieria]]
