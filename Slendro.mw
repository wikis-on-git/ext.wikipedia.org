{{Algotraortografia}}

'''Slendro''' (llamáu ''salendro'' polos [[Hava ociental|sundanesis]]) es una [[escala (música)|escala]], una las dos escalas (''laras'') más comunis usás ena música de [[gamelan]], mentris que la otra es la escala [[pélog]]. Los sus cincu gráus están más u menus deseparáus en intervalus igualis endrentu la octava.

== Afinación ==
D'una zona d'Indonesia a la otra la escala slendro varía bastanti. El grau variación entri los gamelan tamién varía en zona en zona. Pol ejempru, el slendro en [[Java]] central varía menus de gamelan a gamelan de lo que varía en [[Bali]], ondi conjuntus del mismu lugal puen estal afináus de jolma mu diferenti.

Cumu ena escala pelog, anque los intervalus varíin entre los gamelan, los intervalus entre notas en una escala sonin espurechus u cuasi pa diferentis istrumentus endrentu el mesmu gamelan. Es común enos gamelan balinesis que los istrumentus se toquin en paris que s'afinan una mijina aparti pa produðil batimientus d'intelferencia qu'ebieran dil a velociá consistenti pa tolos paris de notas en tolos registrus. Se piensa qu'éstu contribúi al soníu agitáu u rejilanti los conjuntus gamelan. Enas cerimonias religiosas que contínin gamelan, estus batimientus d'intelferencia se jaðin pa qu'el oyenti noti una sensación de prejencia divina u cumu passu a un estáu meditativu.

Pa los istrumentus a los que nu les jaðin farta notas fijas (cumu el [[suling]] u el [[rebab]]) y la vos, otras notas y cromatismus s'insertan ena escala. El musicologu sundanés R. Machjar Angga Kusumadinata identificó 17 tonus vocalis usáus en el slendro. Estus ajustis microtonalis tínin cierta similariá con el [[śruti (música)|śruti]] de la India

{| class="wikitable"
!''Númiru'' !! Escala mayol !! Frecuencia d'ejempru
|-
|1 || Do# +10 centéssimass || 280Hz
|-
|2 || Re# +40 centéssimas || 318Hz
|-
|3 || Fa# -20 centéssimas || 366Hz
|-
|5 || Sol# +15 centéssimas || 412Hz
|-
|6 || B -40 centéssimas || 483Hz
|}

== Nombris de las notas ==

Las notas la escala slendru se puen llamal de jolmas diferentis. Una jolma común es el usíu númirus mentáus ena [[luenga javanesa]], especialmenti en una jolma abreviá. Otra jolma más antiga es usal nombris deriváus de partis del cuerpu. Los dos sistemas tínin los mesmus nombris pal 5 y el 6, y nu s'usa el númiru cuatru. Quiðiás polqu'el cuartu tonu es raru en pelog y nu se usa al modulal entre los sistemas.

{| class="wikitable"
!''Númiru'' 
! colspan="2" | Númiru javanés 
! colspan="2" | Nombri traicional
|-
! !! Nombri enteru !! Abreviáu !! Nombri enteru !! Sentíu literal
|-
|1 || siji || ji || panunggal || cabbeza
|-
|2 || loro || ro || gulu || cuellu
|-
|3 || telu || lu || dada || pechu
|-
|5 || lima || ma || lima || manu (cincu deus)
|-
|6 || enem || nem || nem || desconocíu
|}

El nombri ''barang'' s'usa a veðis pal unu en slendro (es el nombri usual pal 7 en pelog); el tonu la octava antocis es llamáu de ''barang alit''.

== Connotacionis ==

Pa los participantis esprimentáus, las escalas [[pelog]] y slendro están associás ca una a una impressión particulal, relacioná conos ritualis y circustancias en que la escala s'utiliða. Pol ejempru, en [[Bali]], a la genti le paji qu'el slendro tíni un soníu tristi polque con él s'afina el [[gamelan angklung]], el conjuntu traicional pa cerimonias de cremación.

La connotación tamién dependi del [[pathet]] utiliðáu, un conceptu paicíu al occidental de [[Mou (Música)|mou]]. Hay tres pathet nel slendro usáus en gamelan javanés: ''nem'', ''sanga'' y ''manyura''. Essi es el ordin en qu'apaecin en una actuación de [[wayang]], que hestóricaenti sólu usaba pathet de slendro.

== Origin ==

Nu se conoci el origin la escala slendro. Es similal a escalas usás en música de la [[Índia|India]] y [[China]], lo mesmu que d'otras arias d'Asia, y puen tenel un origin común. Una escala slendro tamién s'atopa enos conjuntus musicalis filipinus de [[kulintang]]. Es difícil de determinal, cuandu no impossibri.

Jata endrentu Indonesia es difícil determinal la evolución las escalas. Pol ejempru, escalas utiliðás en [[Banyuwangi]], ena punta oriental de Java, sonin mu similaris a escalas usás en [[Jembrana]], celquirrinina Bali. Nu hay manera 'e sabbel qué zona enfruyó ena otra, u si las dos evolucionarun juntas.

[[Category:Música el Suresti Asiáticu]]
[[Category:Música d'Indonésia]]
