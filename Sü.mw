Sü era un efímeru grupu música pop-eletrónica, cuyu mayol déssitu hue ''Rayo de luna''.

== Estória ==
Sü se holmó embaju la duci vozi la [[Mairil|mairileña]] Susana Iturriaga. De hechu, la banda tien essi nombri pol sel las dos primeras letras la cantora cuyus dos puntinus representan los otrus dos miembrus: Juan i Javier. Juntus grabarun el su únicu discu omónimu que espubricó BMG España nel 1999.

El su primel déssitu hue ''Rayo de luna'', cuyu rimu eletrónicu i letras cudiás petarun al púbricu español, huendu una canción soná enas emissoras arrádiu pop nel 1999. Tamién holmó parti la banda sonora la sérii adolescentis ''Nada es para siempre'', emitia pol [[Antena 3]].

El su segundu cenzillu hue ''Ahora me buscas tú a mí'' nu tuvu la mesma acogia i plontu ejarun de sonal enos meyus.

El discu se sostriba ena esséncia pop empreandu sintetizaoris i basis eletrónicas, con letras que cantan al amol i al orviu. Sonis dance s’enhallan en ''Rayo de luna'' u ''Viviendo a cien'', mentris que sonis cumu ''Entre sombras'' u ''Yo no te pido'' arrecuerdan mas al pop. Destaca la entepretación Susana en ''El eco de tu voz''. Coetanus de bandas cumu [[Spiritu (986)]] u [[Estereocéano]] conholman unas las prencipalis bandas españolas finis sigru cuya banguárdia avezinaria los sonis musicalis el sigru XXI.

== Miembrus ==
* Susana Iturriaga: vozis.
* Javier Quero: tecraus i pogramación.
* Juan Cook: quitarras.

== Discografia ==
* ''Sü'', 1999.

== Atijus ==
* [http://www.youtube.com/watch?v=RgRh_FHHj0w Vídiu ''Rayo de luna'']

[[Category:Música eletrónica]].
