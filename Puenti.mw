[[File:Puente Romano Merida.jpg|thumb|right|150px|La puenti romana e [[Méria]]]]
Una '''puenti''' es una costrución, polo heneral artificial, que premiti salval un acienti geográficu u otru ostáculu físicu, cumu un ríu, un cañón, un valli, un caminu, una via férrea, un cuerpu d'áugua, u en heneral, una ostrución. El diseñu e ca puenti varia sigún vaiga a sel la su hunción, i la crasi e terrenu sobri el que la puenti sedrá costruia.

El su proyeutu i el su cárculu pretenecin a la enhenieria estrutural, siendu albondus los tipus de diseñus qu'án siu apricaus a lo largu la estória, enfluenciaus polos materialis disponibris, las ténicas desarrollás i las consieracionis económicas, entri algotrus fatoris.

== Estoria las puentis ==

Las primeras puentis huerun arcus hechus con tabronis i a vezis con pieras, gastandu un soporti simpri i asiahandu vigas trasversalis. La mayol parti destas primeras puentis eran mu probimenti costruias i ralamenti soportaban cargas pesás. Hue esta ensuficéncia la que llevó a esarrollal nuevas i mehoris puentis. El arcu hue gastau pol primel vezi pol Empériu Romanu pa puentis i acuedutus, angunus de los cualis entovia acontinan en pie. Las puentis basás en arcus puian soportal condicionis qu'enantis abrian estrumpiu cualisquiel puenti.

Un sabulugal destu es la [[Puenti d'Alcántara]], costruia sobri [[riu]] [[Tahu]], ya que la mayoria las puentis anterioris nu abrian soportau la huerti corrienti. Los romanus tamién gastaban cementu, cumu la llamá puçolana, consistenti en una mestura d'áugua, lima, arena i roca volcánica. Las puentis de ladrillu i morteru huerun costruias aluspués la era romana, ya que la tenulohia el cementu se perdió i mas tardi hue redescubierta.
[[File:Puente AlcántaraR.jpg|thumb|right|210px|La puenti romana d'Alcántara]]
Las puentis de cuerdas, una crasi e puentis suspendias, huerun gastás pola cevilización Inca enos Andis de Sudamérica, hustu enantis de la coloniçación uropea nel sigru XVI.

Duranti el sigru XVIII se dierun una tupa enovacionis nel diseñu e puentis con vigas pol parti e Hans Ulrich, Johannes Grubenmann, i algotrus. El primel libru d'enhenieria pala costrución de puentis hue escrebiu pol Hubert Gautier en 1716.

Cola Revolución Endustrial nel sigru XIX, los sistemas de celosia e hierru horhau huerun esarrollaus pa puentis mas grandis, peru el hierru nu tinia la huerça elástica nesezaria pa soportal grandis cargas. Cola chegá el aceru, que tini gran elasticiá, huerun costruias puentis muchu mas largas, albondas gastandu las ideas de [[Alexandre Gustave Eiffel|Gustave Eiffel]].

== Crasis de puentis ==

Sigún su estrutura, las puentis puein crasificalsi en:
* [[Puenti colganti]]
* [[Puenti en arcu]]
* [[Puenti viga]]
* [[Puenti en ménsula]]

Las algotras crasis de puentis son derivás destas cuatru.

[[Category:Puentis]]

{{Link FA|fr}}

[[new:ज्याभः]]
