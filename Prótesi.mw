En lingüística, '''propusición'''.

El télminu procei del griegu ''πρόθεσις'' “propusición” i en fonética se gasta pa mental la postura dun son ascomiençu parabra.
 
Dessisti n’estremeñu poquinas prótesis fonéticas. La mas emportanti es la del son [d] que se da en parabras d’orihin astulionés talas cumu ''dambus'' (ast. ''dambos'') i ''dil'' (ast. ''dir'').

Otru contestu en que se da prótesi es polos farsus cortis. S’estila la prótesi de [a] i [l] que cuentan con representación ortográfica nangunus ehemprus ya morfolohizaus.
* ''la motu'' > ''l’amotu'' > (cámbiu héniru) ''el amotu'' (pr. ''los amotus'').
* ''la fotu'' > ''l’afotu'' > (cámbiu héniru) ''el afotu'' (pr. ''los afotus'').
* ''el ehi'' > ''el lehi'' (pr. ''los lehis'').
* ''el ácaru'' > ''el lácaru'' (pr. ''los lácarus'').
* ''el ehiu'' > ''el lehiu'' (pr. ''los lehius'').

Nu se conhuda prótesi con cámbius prefihu ena derivación, v. gr.: ''grabal → a-grabal'', ''huncional → en-huncional'', ''dergau → a-dergaçal, en-dergaçal'', ''hutal → a-hutal'', ''barzón → al-barzón'', ''cardoncha → al-cardoncha''.

Tapocu ai velequí prótesi en parabras cumu ''dessamin'', ''dessaherau'' u ''deleganti'', pos son crasis el prefihu ''de-'' u bien con otru prefihu (''despréndiu'' < ''de- + es- + préndiu'') u bien cola vocal cola qu'escomençaba la parabra (''deleganti'' < ''de- + eleganti''), bichu morfolóhicu, nu fonéticu.

[[Category:Fonética]]
