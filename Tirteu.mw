'''Tirteu''' (en griegu ''Τυρταῖος'') cantautol líricu griegu.

== Via ==
Son escasinus los endirguis tocantis a la via desti cantautol. Vivió pal sigru VII e. C. i la tradición ateniensi dis que nació nel demu las [[Afinas]]. Pol oráculu los [[Delfus]] Tirteu partició ena segunda guerra contra los messénius i pol esti mistériu veloí es ascritu a [[Esparta]], ondi viviria. Ena socieá espartana paicia sel una contradición abel un ciaanu que huera cantol quandu la su labol era la de sel sordau.

== Obra ==
Tirteu compusu [[elehia]]s escrebias en dialeutu hóniu de las que se conselvan relativamenti estensus cachinus grácias a la antolohia hecha pol [[Huan Estobeu]].

De la mihina de mas de venti testus conselvaus de Tirteu destacan quatru pola su estensión, una relativa a la güena lei u ''εὐνομία'' i los otrus tres cancionis marcialis. Enas cancionis marcialis tipu [[parénesi|parenéticu]] se harrea a los sordaus espartanus al runchaeru, paque seyan rézius i dinus descendientis la estirpi [[Zeus]]. 

Endrentu destas cancionis dessisti una deferéncia sigún el harreu se lo haga a los sordaus veteranus, de la quinta el cantol, ondi velequí esti s’enclui endrentu gastandu el ''ἡμεῖς'' "musotrus" u sigún el bichu lo haga a los nuevus, gastandu el ''ὺμεῖς'' "vusotrus". 

Las vertuis el guerreru —espurechas a las del éroi oméricu— afrorecin nestas cancionis de hurreu, sin éticas ni retólicas: sin çorçoleu ca sordau ebi hazel la su labol cumu parti dun todu. Enas sus cancionis está el miahón el pensaeru i vivieru melital espartanu.

[[Category:Música de l'Antígua Grécia]]
[[Category:Biugrafias]]
[[Category:Puesia]]
[[Category:Líricus arcaicus]]
