'''Quejío Folk''' es un grupu de folk contemporáneu d'[[Estremaura|Estremaura]] holmau pol un total de 18 presonas (contandu encargaus de son, iluminaeru i puesta en escena).

El grupu ebi el su nombri al "quejigu", especi d'arbu autótonu del bosqui mediterráneu.

==Estória==
Quejío Folk naci en Talayuela nel añu 1983 endrentu l'Asociación Curtural “La Encina” (''La Chaparrera''). Nunu los sus talleris, el de música, angunus de los miembrus atualis del grupu esmiençan a labutal en tolo relacionau cola música traicional estremeña. Se investiga i prohundiça nel conocimientu i deprendiçahi del patrimoñu curtural que arrepresenta la música i el varsi traicionalis en Estremaura.

A partil de 1996, el tallel tomaria el nombri de ''Quejío Folk'', acontinandu bahu l'Asociación Curtural “La Encina”, inque nu sedria hata 1999 cuandu grabaran el su primel discu: "Como Agua de Mayo" (''Cumu Áugua e Mayu''), con 7 temas popularis i 4 de criación própia.

En 2001 naceria el su segunderu labutu: "Como Oro en Paño" (''Cumu Oru en Pañu''), con 9 temas popularis i 3 de criación própia, basaus nel amol, fiestas, costumbris...

En 2006 veria la lús el tercel labutu del grupu: "Como Anillo al Dedo" (''Cumu Anillu al Deu''), ésta vezi con 7 temas própius, i nel que se tratan temas cumu la emigración, leyendas, la enfáncia...

==Labutus==
*1999 - ''Como Agua de Mayo''
*2001 - ''Como Oro en Paño''
*2006 - ''Como Anillo al Dedo''

==Atihus==
[http://www.quejiofolk.com/ Páhina oficial del grupu]

[[Category:Músicus]]
