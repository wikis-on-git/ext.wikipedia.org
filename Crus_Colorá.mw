[[File:IRC.gif|400 px|thumb|right|En colorau, los paisis ondi se llama Crus, i en verdi los de la Meya Luna.]]
'''Crus Colorá''' es el nombri comun con que se conoci al Movimientu Internacional la Crus Colorá i de la Meya Luna Colorá, tamien llamau Crus Colorá Internacional, qu'está entegrá por:

* Comité Internacional la Crus Colorá (CICR).
* Federacion Internacional de Socieais de la Crus Colorá i de la Meya Luna Colorá (FICR).
* 186 Socieais Nacionalis la Crus Colorá i la Meya Luna Colorá.

Los componentis del Movimientu, enque conservan la su endependencia enos límitis el Estatutu el Movimientu, atúan siempri de conformiá conos sus Prencipius Hundamentalis i colaboran entre ellus i ellus nel desempeñu las sus tareas respetivas i pa realiçal la su mision comun.

Los componentis el Movimientu se reúnin conos Estaus Partis enos Convenius de Ginebra del 27 júliu de 1929 o del 12 agostu de 1949 ena Conferencia Internacional de la Crus Colorá i de la Meya Luna Colorá (palantri: la Conferencia Internacional).

La crus colorá tamien es el emblema enicial el Movimientu, enversa de los goloris la Bandera [[Suiça]], en reconocimientu a los sus hundaoris i la su neutraliá. La crus colorá, juntu cona meya luna colorá i el cristal colorau sobri hondu blancu, sonin emblemas umanitarius reconocius oficialmenti por abati la totaliá paisis el mundu i el su gastaeru está enmarcau nel Derechu Internacional Umanitariu, polo qu'ebin sel respetaus en toa circunstancia, pa que se puean desarrollal las laboris umanitarias enos desastris i conflitus armaus.

[[Category:Organizacionis]]
