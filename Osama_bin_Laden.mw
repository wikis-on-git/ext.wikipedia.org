[[File:Latest portrait of Osama bin Laden-2.jpg|thumb|Osama bin Laden (c. [[2010]])]]
'''Osama bin Mohammed bin Awad bin Laden''' ([[Luenga árabi|árabi]]: '''أسامة بن لادن'''; [[Riad]], [[Arabia Saudita]], [[10 marçu]] de [[1957]] – [[Abbottabad]], [[Paquistán]], [[1 mayu]] de [[2011]]) es un miembru la família bin Laden i guerrilleru yihadista. Es conociu ogañoti nel mundu por sel el hundaol la redi terrorista Al Qaeda, i el FBI crei que tamien estuvu emplicau en numerosas runchas terroristas contra los [[Estaus Unius]] i otras nacionis ocientalis, encluiendu los ataquis a las embajás d'Estaus Unius en Quénia i Tanzánia el 7 agostu de 1998. L'almenistracion Bush le acusó amás d'estal detrás de los ataquis del 11 setiembri del 2001 al World Trade Center i al Pentágonu enas proissimiais de Washington DC, enque esta enholmación non está confirmá por FBI.

Parti de la opinion pública enternacional escomençó a afirmal que bin Laden estaria muertu dende hazi angunus añus. Essu hue desmentiu pol grupu terrorista al-Qaeda a través de [[Ayman al-Zawahiri]], 2do. Jefe al mandu de la organizacion nuna entrevista emitia pola cadena televisiva al-Jazeera. Tamien hue desmentia la su muerti por parti la CIA, considerandu que vivia entovia enque aislau. Tamien s'asseñaló que la su figura s'avia mitificau en Uropa i Estaus Unius comu cabbeça asoluta d'al-Qaeda, simplificandu la estrutura descentralizá de la organizacion.

El 1 mayu de 2011, s'enformó de que bin Laden espenó duranti una acion melital de EE.UU. <ref>http://edition.cnn.com/2011/WORLD/asiapcf/05/01/bin.laden.obit/index.html?hpt=T1&iref=BN1</ref> Se confirmó la edentiá de bin Laden comparandu muestras conservás de ADN de la su ermana muerta con ADN del cuelpu sin via. El cadável hue tomau por elementus de huerças armás de EE.UU. endespues el ataqui, i quedó ena su posesion.

Essi dia, a las 22:40 (GMT -05:00), [[Barack Obama]] se derigió a la nacion estandu a afirmal que bin Laden via muertu en una operacion secreta en Abbottabad, [[Paquistán]], ciá assitiá a 50 quilómetrus al noresti de Islamabad i 150 quilómetrus al esti de Peshawar. Obama endicó que la operacion hue obra de un chiquininu grupu que atuó baju las sus órdenis i hue ayudau pol gobielnu paquistanín.

==Referéncias==
<references/>

[[Category:Terrorismu]]
