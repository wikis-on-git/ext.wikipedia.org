[[File:Latest portrait of Osama bin Laden-2.jpg|200px|thumb|Osama bin Laden (c. 2010).]]
'''Usāma bin Muhammad bin `Awad bin Lādin''' (Riad, [[Arabia Saudita]], 10 marçu de 1957 - Abbottabad, [[Paquistán]], 1 mayu de 2011), conociu comu '''Usama bin Ladin''' u '''Osama ben Laden''' (أسامة بن لادن), es un miembru la família bin Laden i guerrilleru yihadista. Es conociu ogañoti nel mundu por sel el hundaol la redi terrorista Al Qaeda, i el FBI crei que tamien estuvu emplicau en numerosas runchas terroristas contra los [[Estaus Unius]] i otras nacionis ocientalis, encluiendu los ataquis a las embajás d'Estaus Unius en Quénia i Tanzánia el 7 agostu de 1998. L'almenistracion Bush le acusó amás d'estal detrás de los ataquis del 11 setiembri del 2001 al World Trade Center i al Pentágonu enas proissimiais de Washington DC, enque esta enholmación non está confirmá por FBI.

Parti de la opinion pública enternacional escomençó a afirmal que Osama Bin Laden estaria muertu dende hazi angunus añus. Essu hue desmentiu pol grupu terrorista Al-Qaeda a través de Aymán al-Zawahirí, 2do. Jefe al mandu de la organizacion nuna entrevista emitia pola cadena televisiva Al Jazeera. Tamien hue desmentia la su muerti por parti la CIA, considerandu que vivia entovia enque aislau. Tamien s'asseñaló que la su figura s'avia mitificau en Uropa i Estaus Unius comu cabbeça asoluta d'Al Qaeda, simplificandu la estrutura descentralizá de la organizacion.

El 1 mayu de 2011, s'enformó de que Osama bin Laden espenó duranti una acion melital de EE.UU. <ref>http://edition.cnn.com/2011/WORLD/asiapcf/05/01/bin.laden.obit/index.html?hpt=T1&iref=BN1</ref> Se confirmó la edentiá de Bin Laden comparandu muestras conservás de ADN de la su ermana muerta con ADN del cuelpu sin via. El cadável hue tomau por elementus de huerças armás de EE.UU. endespues el ataqui, i quedó ena su posesion.

Essi dia, a las 22:40 (GMT -05:00), el presienti Obama se derigió a la nacion estandu a afirmal que Osama bin Laden via muertu en una operacion secreta en Abbottabad, [[Paquistán]], ciá assitiá a 50 quilómetrus al noresti de Islamabad i 150 quilómetrus al esti de Peshawar. Obama endicó que la operacion hue obra de un chiquininu grupu que atuó baju las sus órdenis i hue ayudau pol gobielnu paquistanín.
== Referéncias ==
<references/>

[[Category:Terrorismu]]
