{{Polmehoral}}

{| {{fichabonita}}
|+ <big>'''Valdelacarçá'''</big>
|-
| style="background:#efefef;" align="center" colspan="2" |
{| border="0" cellpadding="2" cellspacing="0"
|-
| align="center" width="140" | [[Image:Escuvaldelacalacarza.gif]]
| align="center" width="140" | [[Image:Valdelacalzada I.jpg|200px]]
|}
|-
| • '''País''' || España
|-
| • '''Comuniá Autónuma''' || Estremaura
|-
| • '''Província''' || Badahó
|-
| • '''Partiu hudicial''' || Badahó
|-
| • '''Asiahamientu''' || 38º54'32'' N 006º42'51'' W
|-
| • '''Artitú''' || 185 m.
|-
| • '''Longol endi Badahó''' || 30 km.
|-
| • '''Nombri oficial''' || Valdelacalzada
|-
| • '''Nombri estremeñu''' || Valdelacarçá
|-
| • '''Hundación''' || 1.948
|-
| • '''Puebración''' || 2.599 ab. (censu 2007)
|-
| • '''Supifíci''' || 32, 4 km²
|-
| • '''Hentilíciu''' || ''Valviensi, vareñu''
|-
| • '''Coigu postal''' || 06185
|-
| • '''Alcardi''' || Pedro Noriega del Valle (PSOE)
|-
|}
La villa e '''Valdelacarçá''' (en castellanu i oficialmenti ''Valdelacalzada'') s'alcuentra ena província e [[Província e Badahó|Badahó]], [[Estremaura|Estremaura]] ([[España|España]]), en mé la antígua [[Carçá romana|carçá romana]] qu'uñia [[Méria|Méria]] con [[Lisboa|Lisboa]]. Costitui unu los prencipalis núclius urbanus de las Vegas Bahas de Guadiana.

== Estória ==
Enas tierras espropiás de las grandis fincas de La Vara i El condado escomiençó la estória de  Valdelacarçá. Estas dos fincas son los ecus de los pequeñus núclius de puebración romana que datan d’epoca bahumperial, ''villæ'' de las que s’án enhallau numerosus restus en tol télminu menucipal i de los que tamién albondan en ambas malhin de Guadiana cumu son las de Torreáguila (Montihu) u El Pesquero (Puebrunuevu e Guadiana). 

La zona ena que s'asiaha atualmenti la villa e Valdelacarçá hue atravesá pola ''via'' que uñia Emerita Augusta cola costa lusitana. La celcania el [[Riu|riu]], que sigún las estimacionis, arreol los sigrus II-III d. C. colaba pola atual Puebra e la Carçá, i la prehéncia desta emportanti via e comunicación dio lugal a qu’afrorecieran múrtipris ''villæ'' pola comarca endi Méria hata Purtugal siguiendu el culsu el riu. 

Valdelacarçá tuvió nacéncia en Otubri el añu 1948 cumu primel frutu urbanu e la Rehorma Agrária i el [[Pran Badahó|Pran Badahó]] enas tierras las Vegas Bahas de Guadiana a la pal que Valdívia lo hue enas Artas. Sedria el proyeutu pilotu dentri una larga séri de puebrus que compondrian la mayol cantiá de puebracionis ena comarca las Vegas Bahas. Tras él esmiençarun Guadiana, Alcaçaba, Puebrunuevu e Guadiana, Noverda e Guadiana, Sagraha, Hévura, Valdebótua, Villafrancu e Guadiana, Balboa, Alvarau, Guadahira, Lácara i Barbañu. Se lihió cumu lugal de puebración un terrenu chanu, a escasus 3 km de longol del riu Guadiana, entri los arroyus Cabrillas i Valdelobus. 

El primel asentamientu e colonus hue enos llamaus barraconis, un puebrau provisional dispuestu en simetria a mó de campamentu melital, ondi los primerus vareñus proceentis d'[[Estremaura|Estremaura]] —prencipalmenti e la província [[Província e Badahó|pacensi ]]i dotras zonas d'[[España|España]] hizun la su via hata la entriega e casas. 

[[Image:Valdelacalzada años 50.jpg|200px|thumb|left|Valdelacarçá enus 50]]

La primel fasi la costrución el puebru aconteció entri 1949 i 1951, encluyendu un total de 100 viviendas i el centru cévicu. Ena segundera fasi (1952-55) se costruyerun un total de 213 viviendas, los eifícius púbricus i el I. N. C. i ena tercel fasi (1954-60) s’alevantun 100 viviendas d’obreru i las casas aislás. 

N'esti períu de hormación del puebru, el heneral Franco lo vesitó tres vezis, destacandu la vesita d’Otubri e 1956 ena que s’inaguró oficialmenti el Pran Badahó. 

Una décaa aluspués, en 1969, el antoci préncipi Juan Carlos vesitó tamién el lugal.

En 1957 se hundó la primel cuperativa agrícula el puebru, la Cooperativa Nuestra Señora de los Remedios, que mas tardinu se llamaria Cooperativa Agrícola de los Colonos de Valdelacalzada, risurtandu la cuperativa dagora Caval. En 1996 la Revista de información técnica y económica le da el nombri e «la cooperativa líder en Extremadura». Agañu es el motol económicu e la localiá.

Tras el enolmi auhi qu’arcançó la localiá entri los añus 80 i prencípius de los 90, el dia 27 d’Abril de 1993 Valdelacarçá alquiri el títulu e Munecípiu, endependizándusi asín del ayuntamientu e [[Badahó|Badahó]].

== Ecunomia ==
La ecunomia e la villa es sobritó agrupecuária. Nu estanti, angañu, tras la venta e numerosu ganau -prencipalmenti vacas i ovinu-, la plática totaliá los valviensis s'eican al curtivu el campu. 

El curtivu prencipal es el del frutal -cirgüelus, natarinus, melocotonerus i peralis-. De Valdelacarçá s'esporta a lugaris de toa Uropa las destintas variais de cirgüela, natarina i melocotón, huendu huenti d'engresus de la localiá. Tamién se manufaturan frutas proceentis d'Andalucia. 

Otrus curtivus de reguédiu son los del tomati, el maís i en menol miia el melón i la sandia. Curtivus d'ibielnu son las bróculis i cebollas. 

Agañu está en prohesu d'esarrollu un poligonu ena zona sul el puebru que cuenta ya con numerosas navis eicás al setol el autumobi, la eletriciá, la costrución i, prencipalmenti, la fruta (cuperativas, frábica e yoguris, ec.)

== Lugaris d'enterés ==

===Centru cívicu===
El centru cívicu está compuestu pola ''Plaza de España'' arreol la cual se dispón otras praças menoris cumu la ''del Mercado'' i la de ''San José''. El destraci hue obra el arquitetu José Borobio. Ena ''Plaza de España'' s’alevantarun, unta el ayuntamientu i la elésia, las casa el meicu, las casas de maestrus, la tahona i la primel tabelna el puebru. Estus eifícius s’alcuentran compuestus pol pórticus d’arcus de meyu puntu hormandu galerias con un regustu meyeval a las praças de tipu cuairangulal porticás. Pórticus autaus ain ansimesmu en Balboa i Alcaçaba. 

Los prencipalis eifícius son el Ayuntamientu, la Elésia i la Casa la Curtura. Tantu'l Ayuntamientu cumu la Elésia pretenecin a la primel fasi e costrución el puebru, mentris que la casa la curtura es de criación muelna.

*'''Ayuntamientu'''
El ayuntamientu costitui el muelu arquitetónicu qu'aberia e siguilsi enos demás puebrus de colonización, destacandu ena su fachá los arcus de meyu puntu i la prehéncia la estauta llamá ''El colonu'' en recuerdu los primerus pobraoris el lugal.
[[Image:Ayuntamiento de Valdelacalzada.jpg|center|300px]]

*'''Elésia'''
La elésia, qu'alcibi el nombri e Sagrá Família, quea canteá la su fachá pa la del ayuntamientu, al estremu sul la praça. Sobresal el granitu en que s’enmarca la puerta asín cumu la torri el campanáriu que flanquea la elésia a la gocha ciscalá ena parti bahera pun meyurrelievi e San Isidru. Nel su interiol sobresal la cúpula el artal mayol, una bóvia ohival de 7,5 × 7,5 m sin zimbra, obra d’arbañileria talaverana. Nel su interiol descansa sobri una holnazina l'imahin la Vilhin Mairi, en onol a la cuala se celebran las fiestas d'Otubri.
[[Image:Elésia Valdelacarçá.JPG|center|300px]]

*'''Casa la Curtura'''
La Casa la Curtura hue inagurá el 7 e Hebreru e 1996 pol anteriol prehienti la Hunta d’Estremaura, Juan Carlos Rodríguez Ibarra. La premitiva bibliuteca s’asiahaba ena Seción Feminina el Frenti e Hoventuis, ena Ronda Salienti. Nu sedria hata meyaus la pasá décaa cuandu pol contribución la Hunta, s’esmiençaran las obras pal atual eifíciu. Las recientis rehormas d’engrandamientu acabiharun cola antígua casa e meicu premitiendu gozal duna bibliuteca mas ámpria i un salón d’atus mas espaciosu.

===Los pinotis, abrevaerus i huentis===
[[Image:Fuente Plaza de España (Valdelacalzada).jpg|thumb|150px|right|Huenti la Plaza de España]]Son los restus que quean del pasau ganaeru e la localiá. Hechus del granitu e la comarca e la Serena, maestrus de Quinta i Santa Marta laborearun esta piera pa dal horma a los múrtipris elimentus qu'aciscalan las prencipalis callis i praças de Valdelacarçá. [[Image:Abrevadero Ronda Poniente (Valdelacalzada).jpg|thumb|150px|left|Abrevaeru la Ronda Pontiente]]
Son de tres tipus, ''pinotis'' (aspéci e chitus, la mayorias agora sirvin pa ahital las parcelas u andan tiraus nel riu), abrevaerus (angunus en bastanti mal estau, carentis de áugua) i huentis. Los prencipalis s'asiahan ena Plaza de España, del Mercado, de San José, de los Industriales, calli La Luna, Montihu, Ronda Norte i Poniente.

===Cortihus===
Los cortihus son los mas crarus testimoñus de los orihin el puebru. [[Image:Cortijo La Vara (Valdelacalzada).jpg|thumb|150px|right|Fachá la capilla el Cortihu La Vara]]Unta la localiá, s’asiaha el que le da nombri a los abitantis del puebru, el cortihu ''La Vara''. ''La Vara'' abadaba las antíguas hesas de ''Metidos de la Vara'' i ''Satisfolla de Hoces''. De la espropiación las sus tierras nació Valdelacarçá cumu núcliu urbanu. Atualmenti, rehormau ena su estrutura interiol cumu salón de boas, el cortihu ''La Vara'' conselva sus espetacularis hardinis grácias a los cualis alcibi tamién nombri de ''El Cortihu Bonitu'', i tamién una pulia capilla. Enfrontilá a esta, se enhalla una escrición lapidária latina.

Unus poquinus quilometrus direción oesti s'enhallan pol esti ordin los cortihus de: ''La Rueda Grande'', ''la Rueda Chica'' i ''Sarteneja la Chica''. Siguiendu la mesma tipulohia, destaca el de la ''Rueda Grande'' qu'igualmenti conselva los sus hardinis i la su capilla.

Ahuera el télminu munecipal s’enhalla el ''Condado de Torrefresno''. A mó de fortaleza, en ''Torrefresno'' s'alevanta una linda torri, visibri endi la carretera qu’uñi Montihu con Badahó (C-537), dos pequeñus torreonis en el su estremu sul con el escú el condalgu i várius framentus el antígu muru que lo arrodeaba.

===L'alamea===
[[Image:Alameda de la Isla Baldía (Valdelacalzada).jpg|thumb|150px|left|Alamea el riu na zona e l'Isla bardia]]L'alamea, atualmenti quea namás que la del riu, pus la que arrodeaba la localiá hue talá. La final de l'alamea u bosqueti era la de protehel de los vientus el caseriu valviensi asín cumu tamién de preporcional terrenu eificabri. Ya que el puebru diba creciendu ena su vertienti oesti -ondi s'asiahaba l'antígua alamea- esta hue ceyendu terrenu hata escambahalsi del tó. La compusición de l'alamea el puebru era sobritó ucalitus, acipresis, moreras i choperas. A lo largu desta alamea defilaban parti los monulitus que hormaban el ''via crucis'', lamentabrienti tamién perdius. Namás se conselvan angañu empié unus pocus acipresis ena palti sul.

L'alamea el riu lo costituyi la repuebración d'arbus nu autótunus de la malhin de Guadiana correspondienti al télminu e Valdelacarçá. La vehetación típica e gamasonis, tamuha, tabua, huncus, çarças, lloronis i áramus hue suprantándusi a poquinu a pocu cola prantación de ucalitus foriatus i chopus. La venta las tierras que cohin la alamea el riu a las empresas de grava, á prevocau que enos úrtimus añus un artísimu polcentahi e masa forestal huera talá pala escavación de hoyas de estración de piera, s'escambaharan las numerosas charcas naturalis i la morfulohia la orilla el riu esprimentasi una dehormación importanti.

Angañu, cola costrución duna acampá, duna orilla e pesca ena zona denominá "La Barca", asín cumu el acondicinamientu e la Charca el Infierno se está homentandu el númiru d'ativiais nel riu, cumu la pesca, romerias i acampás.

== Fiestas ==
Las prencipalis fiestas de Valdelacarçá son:

*San Isidru (15 e Mayu)
Hata hazi escasaenti un pal d'añus, esta fiesta se celebraba cumu céria. Atualmenti la fiesta cobra el su antígu sintiu romeru, hiziéndusi los festehus con cantis i bailis traicionalis, cardereta i huegus ena nueva acampá.

*El dia la Endependéncia u dia la Tortilla (27 d'Abril)
Cumu comemoración la Endepéndencia de Valdelacarçá al respetivi e Badahó, ca 27 d'Abril se celebra na praça el dia la Tortilla. Nella, tras el disculsu el siñu Alcardi, se rializa una furriona cola comia (tortillas i ibéricus) qu'aportan los vizinus el puebru.

*El Pilal u fiestas de la Vilhin Madri (12 d'Otubri)
Son las fiestas mas sonás del puebru. Se celebran en onol a la Vilhin Madri con una céria. Vizinus de tolos puebrus de la zona s'acelcan a vel u correl las popularis vaquillas.

*Valdelacarçá en frol (primel quinzena e Marçu)
[[Image:Valdelacalzada en flor.jpg|thumb|150px|left|Frutalis afrorecius]]Nu es propiaenti una festiviá, peru recientienti, con motivu la froración los arbus frutalis, el Ayuntamientu unta la Univelsiá Populal de Valdelacarçá olganiza rutas i ativiais campestris pa homental el turismu ena localiá. La colocación nel 2007 de dos miraoris, unu nel campu e tiru i otru ena elésia-capilla de ''El Pajarito'', á premitiu que henti e tolos lugaris la rihión qu'acuia a vel el espetáculu primaveral puyera almiral las etárias i etárias de rosa i brancu dendi cierta artura.

*Festiviais de Semana Santa i Naviá

== Atihus ==

[http://lasvegasbahas.blogspot.com/ Vocabulariu las Vegas Bahas]

[http://www.alextur.net/Senderos/numero21/valdelacalzada/ Valdelacarçá en frol]

[[Category:Monicípius de Badahó]]

[[ar:فالديلاكالزادا]]
[[ca:Valdelacalzada]]
[[en:Valdelacalzada]]
[[es:Valdelacalzada]]
[[it:Valdelacalzada]]
[[nl:Valdelacalzada]]
[[ro:Valdelacalzada]]
[[ru:Вальделакальсада]]
[[vi:Valdelacalzada]]
