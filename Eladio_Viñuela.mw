'''Eladio Viñuela Díaz''' (n. Ibahernando, [[Provincia de Caçris|Caçris]]; [[1937]] - f. 1999), científicu estremeñu, relevanti por los sus estudius del virus de la pesti porcina africana (VPPA). En 1989, identificó la proteína de la superficii del virus que se uni a la [[célula]] receptora del macrófagu del cochinu. Amás, en 1995, determinó, uñíu a tou su equipu la secuencia de nucleótidus del genoma viral, <ref>Yáñez, R. J., J. M. Rodríguez, M. L. Nogal, L. Yuste, C. Enríquez, J. F. Rodríguez y E. Viñuela (1995). "Analysis of the complete nucleotide sequence of African swine fever virus." Virology 208(1): 249-278.</ref>.  </ref> siendu en estu tamién pioneru en [[España]].

== Vida ==
Emprencipió estudiandu [[Biologia|Ciencias Biológicas]] en la Nuversidá Complutensi de Mairil, peru siguió con [[Química|Ciencias Químicas]]. Jidu su tesis doctoral con Alberto Sols en el Centru de Investigacionis Biológicas (CIB) del Consejo Superior de Investigaciones Científicas (CSIC). Endispués ya casau con la tamién centífica Margarita Salas marcharun al laboratoriu del premiu Nobel Severo Ochoa en la Nuversidá de Nueva York en cata de nuevas investigacionis en el campu de la biología molecular.

En 1974, a su güelta a España, funda juntu a los profesoris Antonio García-Bellido, Federico Mayor Zaragoza y David Vázquez, y el respaldo de Severo Ochoa, el Centro de Biología Molecular Severo Ochoa, convirtiéndosi con tou el su labutu en una institución bien güena en la investigación biológica.<ref name="medalla">[http://doe.juntaex.es/pdfs/doe/1999/910O/99040099.pdf Concesión de la Medalla de Extremadura]</ref>

El gobiernu extremeñu le concedió, a títulu postumu, <ref>[http://www.elpais.com/articulo/sociedad/VINUELA/_ELADIO/Fallece/Eladio/Vinuela/pionero/prestigioso/maestro/ciencia/espanola/elpepisoc/19990310elpepisoc_21/Tes Fallece Eladio Viñuela, pionero y prestigioso maestro de la ciencia española] (El País, 10/03/1999)</ref>la Medalla de Extremadura.<ref name="medalla">[http://doe.juntaex.es/pdfs/doe/1999/910O/99040099.pdf Concesión de la Medalla de Extremadura]</ref> Endispués en el año 2000 se inauguró un edificiu con su nombri en el campus de Badajós de la [[Nuversidá d'Estremaúra]]

== Referencias ==
{{Prantilla:Listaref}}

[[Category:Científicus]]
[[Category:Científicus estremeñus]]
