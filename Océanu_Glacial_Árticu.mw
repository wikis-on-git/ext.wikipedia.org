[[File:IBCAO betamap.jpg|right|350px|thumb|Mapa batimétricu 'el Océanu Glacial Árticu]]

L''''Océanu Glacial Árticu''' es una porción dela tierra que s'estiendi sobri la parti más septentrional 'el globu, la cual está abondu cubierta pola banquisa: 13 millonis e km². Los grandis hondonis a más e cuatru quilómetrus e hondura, horman dos rehoyus desapartáo poruna sierra submarina, la caena Lomonossov, que partiendu dela ila e Nueva Zembia asta la Tierra e Ellesmere. Las costas escandinavas i rusas estan precedias poruna larga plataforma continental, inque se hazi más angostu en frenti e [[América 'el Norti]].

Inque cientificamenti se le consiera unu delos cincu océnaus dela Tierra, tamién se le huchea comu Mari Galcial Árticu.

Tieni contatu conel [[océanu Atlánticu]] porel norti, recibiendu grandis masas d'água por mol 'el Estrechu e Fram i el mari e Barents. Tamién s'alla en contatu conel [[océanu Pacíficu]] a través 'el estrechu e Bering.

Grandis masas de yelu protehin duranti tó el añu a estu océnau delas influéncias atmosféricas, Ena su parti del meyu puedin entontral-si casquetis e yelu e asta 4 m e espesor. Mentris que las grandis capas e yelu suelin hormar-si porel escorrimientu e grandis paquetis e yelu unu acima dotru.

Las temperaturas n'Invielnu sueli andar polos -50&nbsp;°C por mol delos huertis cheirus procedentis e [[Sibéria]], entri qu'en Vranu, cuasi nunca subin por cima delos 0º C; entantu en cuanto ena plataforma continental puedin chegal asta los 30º C.

[[Category:Maris]]
