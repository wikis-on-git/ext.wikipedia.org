{{Infobox idiomas|nombri=Pirahã|nombriautótonu=''xapaitíiso''
|Imagin=
|algotrasdenominacionis=pirarrã, pirahán
|estaus=[[Brasil]]
|territórius=[[Amazónia]]
|palrantis=várius centenaris<br>
|p1=2 várius centenaris|p2=-
|crassificación=
|família=[[Luengas muras]]<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;'''Pirahã'''<br>
|pais=[[Brasil]]
|regulau=
|iso1=dengunu
|iso2=sai
|sil=myp}}

La '''luenga pirahã''' u '''pirahán''' (ena su própia idioma ''xapaitíiso'', prenunciau [ʔàpài̯ˈʧîːsò]) es la luenga palrá pol puebru los [[pirahã]], ena [[Amazonia]] [[Brasil|brasileña]]. Es soná pol sel la luenga mas simpri conocia foneticamenti i pol desconocel la subordinación. Las enteracionis i los estuyus mas compretus tocantis a esta luenga son los hechus pol [[Daniel Everett]].

==Denominacionis==
Esta luenga alcibi el nombri autótonu de ''xapaitíiso''. En [[luenga portuguesa|portugués]] tien el nombri de ''pirarrã'' i ena comuniá entrinacional se le conoci con el nombri de ''pirahã''.

==Parentescu==
Se crei que el pirahã es l’única luenga sobrivivienti de la família las [[luengas muras]], cuyus falantis án diu decreciendu la su pobración hata estinguilsi duranti los úrtimus sigrus. Assinque es una [[luenga aislá]], sin atiju conociu con otras luengas vivas.

==Falantis==
Los falantis desta rala idioma se crei que está nun númiru entri 250 i 380 que la tienin comu luenga materna. Ogañu paici no dessistil pobrema pola su sobrivivéncia, ya que los falantis son monolíngüis.

==Gramática==
===Caraiterísticas generalis===
* Esta luenga cuenta con reduziu númiru fonemas, ubiendu namás tres vocalis i sieti u ochu consonantis. Con tó i con essu, el prenunciaeru cambea sigún el sessu el falanti, tuviendu las mujeris unas realizacionis própias i los ombris otras.
* Amás de los fonemas, la palra pirahã cuenta con sirbus, zumbius i música pa espressalsi.
* Es una luenga que está halta de subordinación: las sus oracionis son simpris.
* No tienin numeralis, no tienin concéncia el contaeru, namás una vaga noción de uniá i pruraliá. Tapocu destinguin coloris (ena su luenga no dessistin aljetivus talis), namás escuru i craru.
* La luenga s’espressa en presenti, los valoris los verbus son espetualis. No se refierin al passau u al huturu, el su ámbitu se muevi nel presenti.
* La su luenga está halta de parabras pa palral del parentescu entri ellus i ellus. La própia parabra pa llamal al pairi u a la mairi es la mesma pa dambus. Los própius pronombris pressonalis paicin sel importación del [[luenga nheengatu|nheengatu]].

===Fonologia===
El pirahã es la luenga fonologicamenti mas simpri de las conocias. El su repertóriu fonéticu comprendi namás que 10 fonemas, ara, con un ricu sistema alofónicu i tónicu. Se dua de la entiá el fonema /k/, pues se descompón en várius alófonus. Amás tapocu ain fonemas las nasalis, pos [m] i [n] namás son variantis alofónicas de /b/ i /g/, huendu una las pocas luengas el mundu sin [[consonanti nasal|nasalis]]. Amás ai qu'asseñalal que el pirahã cuenta con un sistema tonal nel que los estuyosus no aconllegan eno tocanti al númiru, si dos u tres tonus.

====Repertóriu fonemas====
=====Vocalis=====
{| class="wikitable" style="text-align: center;"
! 
! [[Vocal palatal|Palatal]]
! [[Vocal velal|Velal]]
|-
! [[Vocal fechá|Fechá]]
| /i/
|
|-
! [[Vocal meya|Meya]]
|
| /o/
|-
! [[Vocal abierta|Abierta]]
| /a/
|
|}

=====Consonantis=====
{| class="wikitable" style="text-align: center;"
!colspan="2"|
! [[Consonantis bilabial|Bilabial]]
! [[Consonanti alviolal|Alviolal]]
! [[Consonanti velal|Velal]]
! [[Consonanti glotal|Glotal]]
|-
!rowspan="2"| [[Consonanti oclusiva|Oclusiva]]
! <small>[[Consonanti sorda|Sorda]]</small>
| /p/
| /t/
| (/k/*)
| /ʔ/ (grafia "x")
|-
! <small>[[Consonanti sonora|Sonora]]</small>
| /b/
| 
| /g/
| 
|-
! [[Consonanti fricativa|Fricativa]]
! <small>[[Consonanti sorda|Sorda]]</small>
|
| /s/
|
| /h/
|}

*/k/ se crei sel un [[portmanteau]] ocional de /hi/. 
*Amás ain que tenel en cuenta que ena palra las mujeris se conhundin /s/ i /h/.

=====Prencipalis alófonus=====
* /b/ tien los tres alófonus [b], [m] (tras pausa) i [ʙ] (delantri “o”).
* /g/ tien los alófonus [g], [n] (tras pausa) i la lateral alviolal-labial [ɺ͡ɺ̼], que namás está atestigá nesta luenga, anque no costitui un alófonu própiu la luenga palrá, sigún se consiera.
* /s/ ena palra las mujeris palataliza i s’aspira delantri [i], de mó que resulta un son [h].
* /k/ possei várius alófonus. Ena palra los ombris, el son esplotivu assolutu [k] s’entrichamba con [ʔ]. Entri muchus falantis [k] i [p] son entrichambabris. Amás puei prenuncialsi comu [hoa] i [hia] sin mual el senificau aquellas parabras que llevan la seqüencia [k<sup>w</sup>a] i [ka]. Pol mó destu, Everett dua de la estabiliá el fonema /k/.

===Sintassi===
====Sintassi los pronombris====
Los pronombris pressonalis básicus el pirahã son ''ti'' “yo”, ''gíxai'' “tu” i ''hi'' pal assenti. Sigún la su conjunción en sintamas entri ellus i ellus puein arrejuntal el sintiu prural u otrus sintius. Assín pol ejempru ''ti gíxai'' senifica “musotrus” i ''gíxai hi'' “vusotrus”. Sheldon, lingüista citau pol Everett, dis que da la siguienti lista pronombris:
''ti³'' "yo"
''gi¹xai³'' "tu"
''hi³'' "él"
''i³'' "ella"
''i¹k'' "estu", "estus" pa dessinal al sel animau que no es ombri ni sel aquáticu. 
''si³'' "estu", "estus" pa dessinal al sel animau no umanu aquáticu. 
''a³'' "estu", "estus" inanimau
''ti³a¹ti³so³'' "musotrus"
''gi¹xa³i¹ti³so³'' "vusotrus"
''hi³ai¹ti³so³'' "estus" quizá referiu a ombris.

Amás el pronombri ''hi'' tien sintiu possessivu en sintamas comu ''paitá hi xitóhoi'' "los testículus Paitá".

====Verbus====
El pirahã es una luenga aglutinanti, gastandu un haci afijus que portan el senificau gramatical. Hata los verbus que senifican dessisténcia son sufijus, v. gr.: ''káixihíxao-xaagá gáihí'' “ai una paca aí” (lit. ''una-paca-dessisti aí'').
Otru sufiju que gasta esta luenga es el bichau pa endical evidéncia: ''-xáagahá'' “de ciertu”. V. gr.: ''hoagaxóai hi páxai kaopápi-sai-xáagahá'' “(Vidi) de ciertu a Hoagaxóai cogiendu un páxai (tipu peci)” (lit. ''Hoagaxóai esti un-páxai cogie-ndu-de-ciertu''). El sufiju -''sai'' has nombri al verbu, comu los sufijus ''–eru'' u ''–ndu'' en [[luenga estremeña|estremeñu]].

El sistema verbal el pirahã s’olganiza pol espetu, destinguiendu muchus tipus: p''erfetivu/imperfetivu, télicu/intélicu, continu, reiterativu, incoativu''. 

Dalcuerdu conos apuntis de Sheldon (1988), el pirahã cuenta con ochu tipus sufijus:
:Tipu A: 
::—Entensivu: ''ba³i¹''.
::—Ø
:Tipu B: 
::—causativu/incompletivu:  ''bo³i¹''.
::—causativu/completivu: ''bo³ga¹''.
::—incoativu/incompletivu: ''ho³i¹''.
::—incoativu/completivu: ''hoa³ga¹''.
::—huturu/andiquiera: ''a²i³p''.
::—huturu/notru sítiu: ''a²o³p''.
::—passau: ''a²o³b''.
::—Ø
:Tipu C: 
::—negativu/otativu: ''sa³i¹ + C1''. 
::Sutipu C1: 
:::—preventivu: ''ha³xa³''.
:::—d’opinión: ''ha³''.
:::—possibri: Ø.
:::—positivu/otativu: ''a³a¹ti³''.
:::—negativu/endicativu: ''hia³b + C2''.
:::—positivu/endicativu: ''Ø + C2''. 
::Sutipu C2: 
:::—decrarativu: ''a¹''.
:::—probabilísticu/ciertu: ''i³ha³i¹''.
:::—probabilísticu/inciertu/de prencípiu: ''a³ba³ga³i¹''.
:::—probabilísticu/inciertu/ejecución: ''a³ba³i¹''.
:::—probabilísticu/inciertu/compleción: ''a³a¹''.
:::—stativu: ''i²xi³''.
:::—enterrogativu 1/pogressivu: ''i¹hi¹ai¹''.
:::—enterrogativu 2/pogressivu: ''o¹xoi¹hi¹ai¹''.
:::—enterrogativu 1: ''i¹hi¹''.
:::—enterrogativu 2: ''o¹xoi¹hi¹''.

:Tipu D: 
::—continativu: ''xii³g''.
::—repetitivu: ''ta³''.

:Tipu E: 
::—inmediatu: ''a¹ha¹''.
::—ententivu: ''i³i¹''.

:Tipu F: 
::—durativeu: ''a³b''.

:Tipu G: 
::—desiderativu: ''so³g''.

:Tipu H: 
::—causal: ''ta³i¹o³''.
::—conclusivu: ''si³bi³ga³''.
::—enfáticu/reiterativu: ''koi + H1''.
::—enfáticu: ''ko³i¹ + H1''.
::—reiterativu: ''i³sa³ + H1''.
::—Ø + H1 
::Sutipu H1: 
:::—presenti: ''i³hi¹ai³''.
:::—passau: ''i³xa¹a³ga³''.
:::—passau inmediatu: ''a³ga³ha¹''.

==Atijus==
* [http://www.llc.manchester.ac.uk/subjects/lel/staff/Daniel%20Everett/ Página Daniel Everett]
* [http://pib.socioambiental.org/en/povo/piraha/803 Pirahã language] Professol Marco Antonio Gonçalves ([[Universidade Federal do Rio de Janeiro|UFRJ]]) en ''Encyclopedia of Indigenous People in Brazil''.
* [http://www.ethnologue.com/show_language.asp?code=myp SIL Ethnologue Report]
* [http://upload.wikimedia.org/wikipedia/commons/5/50/Dictionnaire_Pirahã.pdf Dicionáriu pirahã]

[[Category:Lingüística]]
[[Category:Luengas ameríndias]]
[[Category:Luengas de Brasil]]
