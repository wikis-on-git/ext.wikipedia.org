'''Kalliopi Vetta''' (en [[luenga griega|griegu]] ''Καλλιόπη Βέττα'' (''Kalliópi Vétta'')) es una cantora [[Greécia|griega]], una las mijoris vozis femininas atualis ena música elénica.
[[File:Kalliopi Vetta.jpg|thumb|right|200px|Kalliopi nuna atuación nel 2007.]]

== Via ==
Kalliοpi tuvu nacéncia en Livadero Kozanis. La su primel esperéncia con el canti vinu ena participación la banda su gelmanu Vangeli, quandu diba al estitutu. Endispués estuyó ena Acaémia Ginásia Moscú, sin ejal de cantal, pos bichaba ena banda griega '''Ερμής''' (''Ermís''). Quandu gorvió pa [[Grécia]], engressó nel Conselvatóriu Nacional Música.

Pal 1995 escomiença a colabutal con el compositol Γιάννη Κ. Ιωάννου (''Giánni K. Ioánnou''). Esti le bicha muchas cancionis i s’encarga la produción i arregrijus el su primel discu, ''Στη χώρα των ασμάτων'' (''Sti chóra ton asmáton'') que sal nel 1997, en Virgin Greece. Pol mé el cantol [[Γιώργος Νταλάρας]], Kalliopi participa nel pograma Ιεράς Οδού (Ierás Odoú), junta cantanis l’artura [[Ελένη Τσαλιγοπούλου]] i [[Μάριο Φρανγκούλη]]. En Noviembri el 1997 canta en [[Tel-Aviv]] cona Orquesta Filalmónica Israel.
 
El próssimu discu suyu sedria ''Στο φως'' (''Sto phos''), que s’espubrica en Juñu el 1999. En Outubri dessi mesmu añu has un conciertu junta [[Γιώργος Νταλάρας]] i la Orqueta sinfónica i coral [[Montreal]], nessa mesma ciá. Tras esti discu vinun nuevas participiacionis i atuacionis.

Alogu, nel 2001, espubrica el su tercel discu ''Καλειδοσκόπιο'' (''Calidoskópio''), sin ejal las sus participacionis orquestalis i con Νταλάρας.
 
Dos añus endispués saca ''Horizon'', atuandu en ves en quandu en teatrus i con orquestas. De gran éssitu huerun las sus autacionis junta la Orquesta populal "Μίκης Θεοδωράκης" enas prencipalis ciais [[Austrália|australianas]], nel 2003.

Nel [[2005]] espubrica ''Πρωί της κυριακής''  (''Proí tis kyriakís''), ena compañia Universal.

Endipués duna décaa cantaeru i destintas colabutacionis, Kalliopi espubrica el recopilatóriu ''Best of Kalliopi Vetta''. Siguirian várias participacionis.

El su úrtimu discu salió nel 2008, ''Στους δρόμους του Διόνυσου'' (''Stous drómous tou Diónysou'').

== Discografia ==
* ''Στη χώρα των ασμάτων'' (1997).
* ''Στο φως'' (1999).
* ''Καλειδοσκόπιο'' (2001).
* ''Horizon'' (2003).
* ''Πρωί της κυριακής'' (2005).
* ''Best of Kalliopi Vetta'' (2007).
* ''Στους δρόμουσ του Διόνυσου'' (2008).

==Atijus==
* [http://www.kalliopivetta.gr/index.htm Página oficial]

[[Category:Música de Grécia]]
