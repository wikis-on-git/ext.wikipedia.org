'''Alejandro Rodríguez-Arias y Rodulfo''' (Ceclavín ([[Provincia de Caçris|Caçris]]) 1838 - [[L'Avana|La Habana]], 1893), milital estremeñu destacau de la segunda metá del [[Sigru XIX|siglu XIX]].

== Biografía ==
Alejandro tuvu la nacencia el día [[26 hebreru|26 de febreru]] de 1838 en Ceclavín ([[Provincia de Caçris|Caçris]]). Bien prontinu ascendió en l'escala milital por sus dotis y albeliá de maneju y mandu.
[[Archivo:Placa_Alejandro_Rodriguez_Arias.jpg|left|thumb|Placa en el cuartu de plenus del Ayuntamientu de Ceclavín, ondi  se declara a Alejandro Rodríguez-Arias hiju predilectu de la villa]]
Duranti la minoría de edad de Alfonso XIII, la reina mairi regenti, María Cristina de Habsburgo-Lorena, le llamó pa dali el cargu de Menistru de la Guerra, peru Rodríguez-Arias no lo quisu, pos el quería seguil siendu milital no políticu; es por esu que entoncis le nombró Capitán General y Gobernador de la isla de [[Cuba]], la máxima autoriá y representación del gobiernu y la corona en la nuestra antigua colonia. Una tierra de la queó dichu:<div>Cuba es una isla tan bella como atractiva, nación de palmeras, de vida de gozo y de placer, siempre digna de recordar... </div><div>Alejandro Rodríguez-Arias y Rodulfo sobre la Isla de Cuba<br>
</div>

Murió víctima de enfermedadis tropicalis en [[L'Avana|La Habana]] el [[15 júliu|15 de juliu]] de 1893.
[[Archivo:Eulalia_of_spain.jpg|left|thumb|309x309px|Alejandro Rodriguez Arías entri la infanta Eulalia (hermana de Alfonso XII) y su esposu el duqui de Galliera; en la visita a La Habana que jidu la infanta, en mayu de 1893]]

== Referencias ==
