'''Valdelacarçá en frol''' (oficialementi i en [[luenga española|castellanu]] ''Valdelacalzada en flor'') es una fiesta populal el monicípiu [[estremaura|estremeñu]] de [[Valdelacarçá]] ([[província de Baajós]]) al tentu la afroración los arbus frutalis caraiterísticus la zona. Esta escomiença a finis Hebreru i se prolonga duranti las dos primeras semanas el mes de Marçu.

==Arbus i froris==
[[Valdelacarçá]] cuenta con un haci etárias sembrás con arbus frutalis, prencipalmenti cirgüelus, malocotonerus, natarinus, anque tamién dessistin angunas senaras con bruñus, mançanus, bembrillerus i peralis. Desti jeitu s'ajuntan tres tipus coloris: brancus, rosas i rosáciu.

[[File:Polin el cirgüelu.jpg|thumb|right|150px|Los pólin los cirgüelus, [[Valdelacarçá]]]]

Las froris brancas correspondin a los cirgüelus i los peralis i bruñus. Las de los cirgüelus, salin mas arrepelotonás i son caraiterísticus destus arbus los pólin que se quean sin poal que facilitan las polinización el restu los arbus. Las froris los peralis, a la escontra, cuentan con unus pétalus mas grandis i destendius.
 
La froris los malocotonerus salin mas desviás entri ellas i ellas, u solinas u en dos en dos. El su colol es rosa.
Los natarinus ofrecin una frol de colol rosa guarretosu. Sigún la varieá puein muestral froris rosácias, con pétalus mas despegaus u bien campanulácias, que no llegan a abrilsi del tó.

Los bruñus i los peralis son los mas tardius en afrorecel i ciertas varieais malocotonerus i natarinus.

==Possibiliais turísticas==
Ogañu s’ofrecin en fechas la afroración vesitas guiás i rutas polas destintas parcelas el télminu municipal. Amás, los rezientis miraoris costruius nel vieju campu tiru i junta la ilésia el Pajarito premitin otenel una visual dende lo artu, puyéndusi almiral un mari de coloris brancus i rosas arroeandu el puebru. Hueraparti s’olganizan ativiais comu conculsus pintura, fotografia i tamién bailis, juegus, ec. ena localiá u ena nueva acampá.

==Guipa tamién==
*[[Valdelacarçá]]
==Atijus==
* [http://www.alextur.net/Senderos/numero21/valdelacalzada/index.htm Artículu en Senderos de Extremadura]
* [http://www.youtube.com/watch?v=L1034pD47t0 Vídiu Valdelacarçá en frol]

[[category:Óciu]]
[[Category:Fotografia]]
