{{Infobox animalia
|nombriautótonu=León
|Imagin=Lion_waiting_in_Namibia.jpg
|Mapa=Lion_distribution.png
|Reinu=Animalia
|Filu=Cordata
|Crassi=Mammalia
|Ordin=Carnivora
|Família=Felidae
|Géniru=Panthera
|Espécii=Panthera leo
|Autol=Linnaeus, 1758
|Estau=VU
}}

El '''león''' (Panthera leo) es un [[mamíferu]] carnívoru dela familia delos félius i una delas cincu especis del géneru Panthera. Los leonis salvajis vivin en pobracionis ca vez más dispelsas i fragmentas del [[África]] subsahariana (a excepción delas regionis selváticas dela costa del [[Atlánticu]] i la cuenca del Congu) i una pequeña zona del noroesti e [[India]] (una pobración en peligru críticu en el Parqui nacional del Bosqui e Gir y alrededoris), habiendu desapareciu del restu e [[Asia]] del Sul, Asia Ocidental, África del Norti y la [[península]] balcánica en tiempus históricus. Hata finalis del Pleistocenu, haci aproximadamenti 10 000 añus, delos grandis mamíferus terrestris, el león era el más extendiu tras los umanus. Su destribución cubría la mayor parti e [[África]], gran parti e urasia, desdi el oesti e [[Uropa]] hata la [[India]], i en [[América]], desdi el ríu Yukón hata el sul e [[Méxicu]].

Si sobrevivin a las dificultais dela enfancia, las leonas que vivin en un ábitat seguru, comu por ejemplu el [[Parqui]] nacional Krugel, a menudu puein llegal a la eda e 12-14 [[añu]]s, mientras que los leonis raramenti vivin más e ochu añus.​ Sen embalgu, se conocin casus e leonas que han viviu hata veinti añus en estau salvaji. En cautiveriu, tantu los machus comu las embras puein vivil más e veinti añus. Suelin vivil en savanas i erbazalis, aun quandu puein entral en zonas albustivas i boscosas. Los leonis son animalis especialmente socialis en comparación con otrus félius. Una manada e leonis se componi e embras que tienin una relación familial, sus crías i un númeru reduciu e machus adultus. Los leonos suelen cazal juntus, en [[grupu]], atacandu prencipalmenti a (gacelas, cebras, jabalis, bufalus, ciervus, hipopotamus, rinocerontis i inclusu jirafas) . El león es un superpredadol i clavi, pesi a que puei tenel un comportamientu carroñeru si tieni la oportunida. Aun quandu los leonis, normalmenti, no cazan [[umanu]]s e manera seletiva, argunus e ellus puein convertilsi en antropófagus i buscal presas umanas.

El león es una [[especii]] en estau vulnerabli i en su ámbitu e distribución africanu, a lo largu delas dus úrtimas décas ha sufriu un declivi delas pobracionis, posiblementi irreversibli, e entri un 30 % y un 50 %; las pobracionis nu son viablis huera delas reservas delimitas i los parquis nacionalis. Anque la causa deste declivi nu es del tou comprendia, la pérdia del ábitat i los conflitos con umanus son atualmenti los motivus e preocupación más emportantis. Se han teniu leonis en cautivida desdi los tiempus dela Antigua [[Roma]], i desdi finalis del sigru XVIII han siu una especii mu busca y exhibia en zoológicus por tou el mundu. Los propius zoológicus están colaborandu en programas e [[reprodución]] pa protegel la amenaza subespecii asiática.

Los machus son mu fácilis e distinguil gracias a su melena, que haci e su cabeza uno delos símbolus animalis más ampliamenti conocius dela curtura umana. Apareci mu a menudu en la [[literatura]], la escultura, la [[pintura]], en banderas nacionalis, en películas i literatura contemporáneas.
