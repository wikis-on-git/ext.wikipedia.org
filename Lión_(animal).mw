{{Pol revissal}}
{{Infobox animalia
|nombriautótonu=León
|Imagin=Lion_waiting_in_Namibia.jpg
|Mapa=Lion_distribution.png
|Reinu=Animalia
|Filu=Cordata
|Crassi=Mammalia
|Ordin=Carnivora
|Família=Felidae
|Géniru=Panthera
|Espécii=Panthera leo
|Autol=Linnaeus, 1758
|Estau=VU
}}

El '''lión''' (Panthera leo) es un [[mamíferu]] carnívoru dela familia delos félius i una delas cincu especis del géneru Panthera. Los lionis salvajis vivin en puebracionis ca vez más dispelsas i fragmentas del [[África]] subsahariana (a excepción delas regionis selváticas dela costa del [[Atlánticu]] i la cuenca del Congu) i una pequeña zona del noroesti e [[India]] (una puebración en peligru críticu nel Parqui nacional del Bosqui e Gir i alredeoris), habiendu desapareciu del restu de [[Asia]] del Sul, Asia Ocidental, África del Norti i la [[península]] balcánica en tiempus estóricus. Hata finalis del Pleistocenu, hazi aproximadamenti 10 000 añus, delos grandis mamíferus terrestris, el lión era el más extendiu tras los umanus. Su destribución cubría la mayol parti de [[África]], gran parti de urasia, endi el oesti de [[Uropa]] hata la [[India]], i en [[América]], endi el ríu Yukón hata el sul de [[Méxicu]].

Si sobrevivin a las dificultais dela enfancia, las lionas que vivin en un ábitat seguru, cumu pol ejemplu el [[Parqui]] nacional Krugel, a menudu puein llegal a la eda de 12-14 [[añu]]s, mentris que los lionis raramenti vivin más e ochu añus.​ Sin embargu, se conocin casus de lionas que ain viviu hata veinti añus en estau salvaji. En cautiveriu, tantu los machus comu las embras puein vivil más de veinti añus. Suelin vivil en savanas i erbazalis, aun quandu puein entral en zonas albustivas i boscosas. Los lionis son animalis especialmenti socialis en comparación con otrus félius. Una mana de lionis se componi de embras que tienin una relación familial, sus crías i un númiru reduciu de machus adultus. Los lionis suelin cazal huntus, en [[grupu]], atacandu prencipalmenti a (gacelas, cebras, jabalis, bufalus, ciervus, hipopotamus, rinocerontis i inclusu jirafas) . El lión es un superpredaol i clavi, pesi a que puei tenel un comportamientu carroñeru si tieni la oportunida. Aun quandu los lionis, normalmenti, nu cazan [[umanu]]s de manera seletiva, argunus de ellus puein convertilsi en antropófagus i buscal presas umanas.

El león es una [[especii]] en estau vulnerabli i en el su ámbitu de destribución africanu, a lo largu delas dus úrtimas décas ai sufriu un declivi delas puebracionis, posiblementi irreversibli, de entri un 30 % y un 50 %; las puebracionis nu son viablis huera delas reservas delimitas i los parquis nacionalis. Enque la causa desti declivi nu es del tou comprendia, la pérdia del ábitat i los conflitus con umanus son oguañu los motivus de preocupación más importantis. Se ain teniu lionis en cautivida endi los tiempus dela Antigua [[Roma]], i endi finalis del sigru XVIII ain siu una especii mu busca i exhibia en zoológicus pol tou el mundu. Los propius zoológicus están colaborandu en programas de [[reprodución]] pa protegel la amenaza subespecii asiática.

Los machus son mu fácilis e distinguil gracias a su melena, que hazi de su cabeza uno delos símbolus animalis más ampriamenti conocius dela cortura umana. Apareci mu a menudu ena [[literatura]], la escoltura, la [[pintura]], en banderas nacionalis, en películas i literatura contemporáneas.
