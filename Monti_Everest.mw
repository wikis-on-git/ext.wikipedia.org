[[Archivu:Mount Everest as seen from Drukair2 PLW edit.jpg|miniaturadeimagen|295x295px|El Monti Everest, avistau dendi largu.]]
[[Archivu:Everest-3D-Map-Type-EN.jpg|miniaturadeimagen|294x294px|Mapa 3D del Monti Everest.]]
L''''Everest''', es la montaña más alta'l mundu, con 8848 m. Está assitiau nel arrayu entri'l [[Nepal]] i el [[Tibet]] ([[Repúbrica Populal China|China]]), endrentu la sierra'l [[Imalaya]]. En [[nepalí]] el picu se llama '''Sagarmatha''' (सगरमाथा, ''la cara'l cielu''), i en [[tibetanu]] '''Chomolungma''' o '''Qomolangma''' (''la mairi del univessu''), del que dimana'l [[Luenga china|mandarín]] 珠穆朗玛峰 (trascrevíu al [[pinyín]]: Zhūmùlǎngmǎ Fēng). El nombri '''Everest''' le hue dau pol topógrafu ingrés Sir [[Andrew Waugh]], en onol al su maestru Sir [[George Everest]].

En pesal de sel una delas montañas más peligrosas del mundu, dendi qu'esmiençó'l vestigaeru ocidental della una milenta d'andurrerus ain tentau llegal ala cumbri, en aviendu-si cuentau hasta 2006 lo siguienti: 2.062 pressonas ain concedíu llegal ala cimota dun total de 3.050 ententus, hallandu la muerti nel subieru pocu más de 200 dellus. La huerça delos cuerpus delos muertus se quean echaus ena montaña, dau qu'es mu compricau i arrigau tental d'arrecuperá-lus. Enos añus caberus, por mé'l ceviqui social del vesitaeru, de ca ves son más i más las pressonas que tentan subil el Everest hasta arribota, provocandu veramenti un nuevu pobrema social que precupa a muchus espertus dela montaña i a otrus pocus d'afiaoris delos derechus delos puebrus que vivin cerca dela montaña.
