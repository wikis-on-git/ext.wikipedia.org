{{Pol revissal}}
[[File:Halobacteria.jpg|thumb|250px]]

Las '''arqueas''' son un grupu de [[micruorganismu]]s [[unicelular]]is que, al igual que las baterias, tinin morfología [[procariota]] (sin núcleu ni, en general, orgánulus membranosus internus), peru son fundamentalmenti diferentis a estas, de manera que conhorman su propiu [[dominiu]] i [[reinu]] únicu.

Nel pasau las arqueas huerun crasificas cumu [[bateria]]s procariotas emarcas nel antigu reinu [[Monera]] i rezibían el nombri se arqueubaterias, peru esta crasificación ya nu se gasta. En realia, las arqueas tinin una estoria volutiva endependienti i muestran muchas diferenzias en su bioquímica con las otras hormas de [[vía]], polu que se crasificarun enun dominiu separau dentru del sistema de tris dominius: [[Archaea]], [[Bateria]] i [[Eukaryota]].

Las arqueas son un [[dominiu]] (i tamién un reinu​) que se dividi en cincu filus reconocius, peru se están identificandu ca vez más. De estus grupus, [[Crenarchaeota]] i [[Euryarchaeota]] son los más estudiaus. La [[crasificación]] delas arqueas entovía es difícil, porque la gran mayoría nunca se ain estudiau nel [[laboratoriu]] i solu se ain detetau meyianti [[análisis]] de las sus [[áciu]]s nucleicus en muestras tomas del [[ambienti]].

Las arqueas i baterias son bastanti similaris en tamañu i horma, anque argunas arqueas tienin hormas mu extrañas, cumu las [[célula]]s aplanas i cuairas.​ A pesal de esta semejanza visual con las [[bateria]]s, las arqueas posin [[gen]]is i varias rutas metabólicas que son más cercanas a las delos eucariotas, en especial enas [[enzima]]s implicas nela transcrición i la traución. Otrus aspetus dela bioquímica delas arqueas son únicus, cumu los éteris lipicus de sus [[membrana]]s celularis. Las arqueas explotan una variea de recursus muchu mayoris que los eucariotas, endi compuestus olgánicus comunis cumu los [[Azucal|azúcaris]], hata el gastu e [[amoníacu]],​ ionis e [[metal]]is o enclusu [[hidrógenu]] comu [[nutrienti]]s. Las arqueas tolerantis a la sal (las haloarqueas) gastan la [[luz]] solal cumu huenti de [[energía]], i otras espezis de arqueas gastan [[carbonu]], sin embargu, a diferencia delas [[Plantae|prantas]] i las cianobaterias, nu se conozi nenguna especii de arquea que sia capaz de ambas cosas. Las arqueas se [[Reprodución|reproducin asexualmenti]] i se dividin pol [[hisión binaria]], fragmentación o gemación; a diferencia delas baterias i los [[eucariota]]s, nu se conozi nenguna especii de arquea que hormi [[espora]]s.

Inicialmenti, las arqueas eran consideras toas metanógenas o extremófilas que vivían en ambientis ostilis talis comu [[áugua]]s termalis i lagus salaus, peru oguañu se sabi que están presentis enos más diversus abitats, talis comu el suelu, [[océanu]]s, [[pantanu]]s, [[campu]]s i enclusu nel [[colon]] umanu. Las arqueas son especialmenti numirosas enos océanus, i las que horman parti del [[plancton]] podrían sel unu delos grupus e [[olganismus]] más abondantis del [[praneta]]. Oguañu se consideran una parti importanti de la vía ena [[Tierra]] i podrían desempeñal un papel importanti tantu nel ciclu del carbonu cumu nel ciclu del nitrógenu. Nu se conozin ejemplus clarus de arqueas patógenas o parásitas, peru suelin sel motualistas o comensalis. Son ejemplus las arqueas metanógenas que vivin nel [[intestinu]] delos umanus i los rumiantis, ondi están presentis en grandis cantiais i contribuyin a digeril el [[alimentu]]. Las arqueas tinin su importancia ena [[tenología]], tamién existin metanógenus que son gastaus pal producil biogás i cumu parti del procesu de deporación de [[áugua]]s, i las [[enzima]]s de arqueas extremófilas son capazis de resistil temperaturas elevas i disolventis orgánicus, siendu pol ellu gastas en biotenología.
