En griegu ''πεντάμετρος'', "de cincu metrus".

== Pentámetru yámbicu==
Es el compuestu pol cincu [[yambu|piezis yámbicus]] de rimu arcencienti. El su esquema es velequí esti: ˘ ˉ | ˘ ˉ | ˘ ˉ | ˘ ˉ | ˘ ˉ, que traduciu a luengas con acentu entensivu es - ´ | - ´ | -´ | - ´ | - ´. Es un velsu mu gastau ena puesia ingresa.

Eh.: J. Keats, ''Oda a la Otoñá'', to swell | the gourd, | and plump | the ha|zel shells.

== Pentámetru datílicu ==
Es el velsu compuestu pol quatru [[dátilu|piezis datílicus]] i dos semipiezis. Lo mesmu qu’el [[essámetru]], el velsu pentámetru possei un rimu descendienti. El su esquema es velequí esti: ˉ ˘ ˘ | ˉ ˘ ˘ | ˉ || ˉ ˘ ˘ | ˉ ˘ ˘  | ×.

Eh., Ov., ''Tr.'' 1.1.34: sedibus | in patri|is || det mihi | posse mo|ri.

El pentámetru costa duna diérisi central que devii el velsu en dos metais igualis llamás emistíquius. Tien una estrutura mas vira qu’el [[essámetru]], premitiendu namás la sustitución pol [[espondeu|espondeus]] enos dos primerus piezis el velsu, queandu los otrus dos dátilus sin altereal.
 
El pentámetru, a la escontra del [[essámetru]] nu puei holmal una compusición entera, es izil, siempri s’alcuentra atihau al essámetru, holmandu el tipu própiu la lírica elehiaca: el [[dísticu elehiacu]].

[[Category: Métrica]]
[[Category:Música de Grécia]]
