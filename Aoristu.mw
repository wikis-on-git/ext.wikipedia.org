El '''aoristu''' (en [[Luenga griega|griegu]] ''ἀόριστος'' “endefiniu”) es el tiempu la flession verbal nel que la acion aconteci en un puntu indeterminau el tiempu. Polo general, se palra d’aoristu al respetivi la luenga griega, enque es legau del [[induropeu]].

== Tipus d’aoristu en griegu antíguu ==

=== Aoristu atemáticu ===
Se caraiterizan pola alternáncia raical ''grau prenu singulal/grau reduciu prural'' en temas raicalis monosilábicus i dissilábicus. V. gr.: ''ἔ-δω-κ-α/ἔ-δο-μεν''. Angunus verbus presentan amás un alargaeru morfológicu ''-k-'' nel singulal: ''ἔθη-κ-α/ἔθεμεν'' (cf. latín ''fē-c-ī < *fefē-k-ai'').

=== Aoristu intransitivu en ''–ην'' i ''–θην'' ===
Un númeru verbus griegus presentan un alargaeru en ''-ē-'' con valia estativa dau en otras luengas la rama baltuslava i en [[luenga latina|latín]] que endispues conhormarun gran parti de la tercel conjugacion (''tacēre, manēre, fulgēre, iacēre''). En griegu essus verbus passarun a tenel horma passiva —''ἐχάρην'' pretenecienti a un presenti ''χαίρω''—. Esti enfiju vocálicu en griegu alquirió en muchus verbus una ''θ'' d’origin enliosu diendu passu a aoristus en ''–θην'', que hue la terminacion que se generalizó ena conjugacion regulal passiva: ''ἔλυθην''.

=== Aoristu temáticu ===
Esti aoristu se caraiteriza por gastal un vocalismu de timbri ''ĕ/ŏ'' entre el raical i la desinéncia, estuviendu el própiu raical en grau reduziu. V. gr.: ''ἔλιπον'' (tema ''*leip-/loip-'').

=== Aoristu simáticu ===
En origin se tratan de verbus atemáticus alternantis. El griegu, a la escontra de luengas comu el [[luenga sáscrita|sáscritu]], generalizó un mesmu tema raical prenu pa tol paradigma: ''ἔγραψα/γράφω''. El morfema caraiterísticu es una ''-s-'' entre el raical i la dessinéncia, pero el griegu añiyó, amás, una ''ă'' quandu queavan apellá la ''-s-'' cona desinéncia con esmiençu consonánticu: ''ἔ-λυ-σ-μεν → ἐλύσαμεν''. El contatu con raical consonánticu criavan grupus inestabris pa la fonética griega —alatrasinu líquida (''ἔτεν-σα > ἔτεινα'') — i assimilacionis i cambeus gráficus —alatrasinu oclusivas (''ἔβλαπσα > ἔβλαψα'')—.

== El aoristu nel griegu moernu ==
El aoristu nel griegu contemporániu rescrei de la morfologia antígua, peru á esprimentau un projessu regularizanti. Assina, apañandu el tema presenti es faci avrigual cómu se hotma el aoristu dun verbu tuviendu en cuenta la tetminacion el tema raical: tuviendu un raical en -''ν''- ο -''ίζ''-, el aoristu acabará en -''σα'' (''λύνω/έλυσα''; ''κερδίζω/κέρδισα''). La conjugacion temática resulta conpricá en tantu que pun mesmu tema en -''α''- puei correspondel una terminación ''–ησα'', -''εσα'' o ''–ασα'' (''αγαπάω/αγάπησα''; ''φοράω/φόρεσα''; ''γελάω/γελάσα'').

== Bibliografia ==
* Berenguer Amenós, J., ''Gramática griega'', Barcelona, Bosch, 2002 (37ª ed.).
* Chantraine, P., ''Morfología histórica del griego'', trad. Andrés Espinosa Alarcón, Barcelona, Ediciones Avesta, 1983.
* VV. AA., ''Griego moderno para filólogos clásicos'', Atenas, Ediciones Nefeli, 1999.

[[Category:Lingüística]]
