El '''envejecimientu''' o '''[[senescencia]]''' es el conjuntu de modificacionis morfológicas y fisiológicas que aparecin comu consecuencia la acción del tiempu sobri los [[ser vivu|seris vivus]], que suponi una disminución la capacidá d'adaptación en ca unu los [[órganu (biología)|órganus]], aparatus y [[sistema]]s, así comu la capacidá de respuesta a los agentis lesivus ([[noxa (medecina)|noxas]]) qu'incidin en el individu. El envejecimientu los organismus y particularmenti el nuestru comu especi humana, ha síu motivu de preocupación dendi haci años.<ref>[http://www.who.int/topics/ageing/es/ Envejecimientu - Organización Mundial la Salú</ref>

La nuestra [[esperanza de vida]] ha aumentau significativamenti en los últimus añus. El [[envejecimientu la población]] pué consideralsi un éxitu las políticas e salú pública y del desarrollu socioeconómicu manqui tamién es un retu pa toa sociedá ya que debi adaptalsi a esta nueva realidá. Con el envejecimientu, comienza una seri de procesus e deterioru paulatinu d'órganos y las sus huncionis asociás. Una hartá enfermedadis, comu ciertus tipus de demencia, enfermedadis articularis, cardíacas y argunus tipus de cáncer han síu asociaus al procesu d'envejecimientu.<ref>[http://www.who.int/topics/ageing/es/ Envejecimientu - Organización Mundial la Salú</ref>

Por esti motivu la investigación a nivel celular d'esti procesu ha recibíu especial atención. Uno los hallazgus relevantis es que las [[célula]]s normalis están programás pa un númeru determinau de rondas divisionalis. Ca cromosoma posee en los sus extremus una seri de secuencias altamenti repetitivas y no codificantis denominás [[telómeru]]s.
Debíu al mecanismu de [[replicación del ADN]] las células, los telómerus se van acortandu con las sucesivas divisionis. Estu se ve atenuau pola existencia d'una enzima llamá [[telomerasa]] que realiza la replicación telómerica. Sin embargu, la actividá telomerasa hunciona en células embrionarias, pero se inactiva en células somáticas, lo que conlleva un acortamientu progresivu los telómerus cromosómicus; cuando'l tamañu los telómerus llega a un ciertu nivel mínimu, se desencadenan mecanismus que conducen a la muerte celular. Por esta razón, el acortamientu telómericu s'ha asociau con el procesu de envejecimientu celular. D'esta forma, el largu los telómerus representaría una especi de reloj genéticu que determinaría el tiempu de vida las células. 

Internacionalmenti, en [[1984]] s'admitió por conveniu, que [[ancianu]] es toa persona mayor de 65 añus, edá coincidenti con la jubilación.
