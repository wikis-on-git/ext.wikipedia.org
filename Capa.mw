[[File:Greek letter kappa.png|left|50px]]
{{Alfabetu griegu}}








Nombri la dézima letra el alfabetu griegu.

La su grafia mayúscula es '''Κ''' i la menúscula '''κ'''.

El su nombri en griegu antíguu era ''κάππα'' [[IPA|[ka̋ppa]]] i en moernu ''κάπα'' [[IPA|['kapa]]].

Esta letra rescrei del alfabetu feníciu ''kaph'' «manu abierta».

Tantu en griegu moernu comu en griegu antíguu representa el fonema consonánticu oclusivu velal sordu /k/: ''γραμματική, Σικελία''. No estanti, los griegus, nel estádiu primitivu el alfabetu, gastavan pa esti fonema dos grafias: '''Ϙ''' ([[copa]]) i '''K'''. El usu la '''Κ''' era pa quandu se palatalizava, es izil, alantri de /e/ o /i/ i alantri de /a/. Enque no resultava un fonema el son [[IPA|[k<sup>j</sup>]]], los griegus escomiençarun a hazel essa deferéncia nel escrevieru. El alfabetu calcídicu, proceenti de la isla d’Uvea, gastau ena Magna Grécia, utilizava dambas a dos grafias. Los etruscus apañarun essa destincion i tamien los latinus. No estanti, los latinus namás gastarun la '''Κ''' alantri de '''A''' o de consonanti, mentris que la '''Q''' hue empreá alantri las vocalis velaris '''O''' i '''V''' i la '''C''' alantri las palatalis '''I''' i '''E''': ''KALENDAS, QVORVM, PEQVNIA, CECIDI''.

En griegu moernu, la [[gama]] i la capa s'emprean apellás comu el dígrafu '''γκ''' que representa el fonema oclusivu velal sonoru /g/: ''γκολ, γκολφ, γκουβερνάντα''. 

Comu numeral, la capa representa al 20 ('''κ´''') i al 20000 (''',κ''').


== Bibliografia ==
* Bassols de Climent, M., ''Fonética latina'', Madril, 1962.
* Berenguer Amenós, J., ''Gramática griega'', Barcelona, Bosch, 2002<sup>37</sup>.
* Liddell, H. G., Scott, R., ''A Greek-English lexicon'', Oxford, Oxford University press, 1996<sup>9</sup>.
* Lejaune, M., ''Phonétique historique du Mycénne et du Grec ancien'', París, Klinsieck, 1972.
* VV. AA., ''Νεοελληνική γραμματική'', Atenas, Οργανισμός Εκδοσέως διδακτικών βιβλίων, 2005. 
* VV. AA., ''Griego moderno para filólogos clásicos'', Atenas, Ediciones Nefeli, 1999.

[[Category:Alfabetu griegu]]
