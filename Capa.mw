[[Image:Greek letter kappa.png|left|50px]]
{{Alfabetu griegu}}








Nombri la dézima letra el alfabetu griegu.

La su grafia mayúscula es '''Κ''' i la menúscula '''κ'''.

El su nombri en griegu antíguu era ''κάππα'' [ka̋ppa] i en muelnu ''κάπα'' ['kapa].

Esta letra rescreci del alfabetu feníciu ''kaph'' «manu abierta».

Tantu en griegu muelnu cumu en griegu antíguu representa el fonema consonánticu oclusivu velal sordu /k/: ''γραμματική,  Σικελία''. Nu estanti, los griegus, nel estádiu primitivu el alfabetu, gastaban pa esti fonema dos grafias: '''Ϙ''' ([[copa|copa]]) i '''K'''. El usiu la '''Κ''' era pa quandu se palatalizaba, es izil, alantri de /e/ u /i/ i alantri de /a/. Anque nu resurtaba un fonema el son [k<sup>j</sup>], los griegus escomiençarun a hazel essa deferéncia nel escrebieru. El alfabetu calcídicu, proceenti de la isla d’Ubea, gastau ena Mana Grécia, utilizaba dambas a dos grafias. Los etruscus apañarun essa destinción i tamién los latinus. Nu estanti, los latinus namás gastarun la '''Κ''' alantri de '''A''' u de consonanti, mentris que la '''Q''' hue empreá alantri las vocalis velaris '''O''' i '''V''' i la '''C''' alantri las palatalis '''I''' i '''E''': ''KALENDAS, QVORVM, PEQVNIA, CECIDI''.

En griegu muelnu, la [[gama|gama]] i la capa s'emprean apellás cumu el dígrafu γκ que representa el fonema oclusivu velar sonoru /g/: ''γκολ, γκολφ, γκουβερνάντα''. 

Cumu numeral, la capa representa al 20 ('''κ´''') i al 20000 (''',κ''').


== Bibliografia ==
* Bassols de Climent, M., ''Fonética latina'', Madril, 1962.
* Berenguer Amenós, J., ''Gramática griega'', Barcelona, Bosch, 2002<sup>37</sup>.
* Liddell, H. G., Scott, R., ''A Greek-English lexicon'', Oxford, Oxford University press, 1996<sup>9</sup>.
* Lejaune, M., ''Phonétique historique du Mycénne et du Grec ancien'', París, Klinsieck, 1972.
* VV. AA., ''Νεοελληνική γραμματική'', Atenas, Οργανισμός Εκδοσέως διδακτικών βιβλίων, 2005. 
* VV. AA., ''Griego moderno para filólogos clásicos'', Atenas, Ediciones Nefeli, 1999.

[[Category:Alfabetu griegu]]

[[als:Κ]]
[[ar:كبا]]
[[arc:Κ]]
[[bg:Капа (буква)]]
[[br:Kappa (lizherenn)]]
[[ca:Kappa]]
[[cs:Kappa]]
[[cy:Kappa]]
[[da:Kappa]]
[[de:Kappa]]
[[el:Κάππα]]
[[en:Kappa]]
[[eo:Kapo (litero)]]
[[es:Κ]]
[[eu:Kappa]]
[[fa:کاپا (حرف)]]
[[fi:Kappa (kirjain)]]
[[fr:Kappa]]
[[ga:Capa]]
[[gd:Kappa]]
[[gl:Kappa]]
[[he:קפא]]
[[hr:Kapa]]
[[ht:Κ]]
[[hu:Kappa]]
[[is:Kappa]]
[[it:Kappa (lettera)]]
[[ja:Κ]]
[[ka:კაპა (ასო)]]
[[ko:Κ]]
[[ku:Kappa]]
[[la:Cappa]]
[[lt:Kapa (raidė)]]
[[ms:Kapa]]
[[nah:Κ]]
[[nds:Kappa]]
[[nl:Kappa (letter)]]
[[nn:Kappa]]
[[no:Kappa (bokstav)]]
[[pl:Kappa (litera)]]
[[pt:Κ]]
[[ru:Каппа (буква)]]
[[sh:Kapa]]
[[simple:Kappa (letter)]]
[[sk:Kapa]]
[[sl:Kapa (črka)]]
[[sv:Kappa (bokstav)]]
[[th:แคปปา]]
[[tr:Κ]]
[[uk:Каппа (літера)]]
[[vi:Kappa]]
[[vo:Kappa]]
[[zh:Κ]]
[[zh-yue:Κ]]
