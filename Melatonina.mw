La '''melatonina''' o '''N-acetil-5-metoxitriptamina''' es una [[hormona]] encontrá en animalis, plantas, hongus y bacterias, así comu en argunas algas; en concentracionis que varían d'acuerdu al ciclu diurnu/nocturnu. La melatonina es sintetizá a partil del [[aminoacidu esencial]] [[triptófanu]]. Se produci, principalmenti, en la [[glándula pineal]], y participa en una gran variedá de procesus celularis, neuroendocrinus y neurofisiológicus.

Una las características más sobresalienti respectu a la biosíntesis pineal e melatonina es la su variabilidá a lo largu del ciclu de 24 horas, y la su respuesta precisa a cambius en la iluminación ambiental. Por ellu, la melatonina se considera una [[neurohormona]] producía polos [[pinealocitu]]s en la [[glándula pineal]] (localizá en el [[diencéfalu]]), la cual produci la hormona baju la influencia del [[núcleu supraquiasmáticu]] del [[hipotálamu]], que  recibe información la retina acerca de los patronis diariis de lus y oscuridá.

La glándula pineal los humanus tié un pesu cercanu a los 150 miligramus y ocupa la depressión enti el [[colículu superior]] y la parti posterior del [[cuerpu callosu]]. A pesal la existencia de conexionis enti la [[glándula pineal]] y el cerebru, aquella se encuentra huera la [[barrera hematoencefálica]]; y está inervá principalmenti polos nervius simpáticus que procedin los ganglius cervicalis superioris.

En [[1917]] s'observó ''in vitro'' que estractus e glándula pineal producían un aclaramientu en el peyeju de [[sapu]]. A finales los 50, [[Lerner]] y colaboraoris aislun la hormona pineal a partil e pinealocitus bovinus y describun la su estructura química: 5-metoxi-N-acetiltriptamina (melatonina). Si bien duranti una hartá tiempu se consideró que la melatonina era de nacencia esclusivamenti [[cerebru|cerebral]], s'á demostrau la biosíntesis del [[metoxindol]] en otrus tejíus comu la [[retina]], la [[glándula harderiana]], el [[hígadu]], el [[intestinu]], los [[riñonis]], las [[adrenalis]], el [[timu]], la [[glándula tiroidis]], las [[células inmunis]], el [[páncreas]], los [[ovariu]]s, el cuerpu [[carotídeu]], la [[placenta]] y el [[endometriu]].

En el [[Homo Sapiens]] se produci una síntesis constanti de melatonina que disminui abruptamenti hacia los 30 años d'edá. Endispués la pubertá se produci una calcificación llamá "[[Cuerpus arenáceus|arena cerebral]]", que recubri la glándula pineal, peru ésta sigui mandandu melatonina. Estudius recientis observan que la melatonina tié, enti otras huncionis (además la hipnoinductora), la de disminuil la oxidación; por estu, los déficits e melatonina casi siempri ván acompañaus los siguientis efectus psíquicus: [[insomniu]] y [[depressión]], mientras que, en la metabolización, el déficit e melatonina paezería tenel por contraparti una paulatina aceleración del envejecimientu.

Existen alimentus que poseen precursoris la melatonina. Enti éstus los más comunis son: la [[avena]], las [[Cerasus|cerezas]], el [[Zea mays|maíz]], el [[vinu tintu]], los [[Solanum lycopersicum|tomatis]], las [[Solanum tuberosum|patatas]], las [[Juglans regia|nuecis]], las [[ciruela]]s<ref>González-Flores D, Velardo B, Garrido M, González-Gómez D, Lozano M, Ayuso M.C, Barriga C, Paredes S.D, Rodríguez A.B. (2011). "[https://www.researchgate.net/publication/259983119_Ingestion_of_Japanese_plums_Prunus_salicina_Lindl_cv_Crimson_Globe_increases_the_urinary_6_sulfatoxymelatonin_and_total_antioxidant_capacity_levels_in_young_middle-aged_and_elderly_humans_Nutritional_ Ingestion of Japanese plums (Prunus salicina Lindl. cv. Crimson Globe) increases the urinary 6-sulfatoxymelatonin and total antioxidant capacity levels in young, middle-aged and elderly humans: Nutritional and functional characterization of their content]". Journal of Food and Nutrition Research '''50(4)''': 229-236.</ref> y el [[arroz]].

Los suplementus de melatonina se vendin sin receta y s'estilan pa tratal el insomniu y como alternativa a las [[benzodiazepinas]].

== Hunción ==

La disminución la secreción de melatonina acelera los procesus d'envejecimientu. El [[timu]] y la glándula pineal prencipian a envejecel a partil la pubertá. La melatonina atenúa el dañu celular por radicalis libris<ref>Espino J, Bejarano I, Paredes SD, González D, Barriga C, Reiter RJ, Pariente JA, Rodríguez AB (January 2010). "[http://www.ncbi.nlm.nih.gov/pubmed/20210792/ Melatonin Counteracts Altrations in Oxidative Metabolism and Cell Viability Induced by Intracellular Calcium Overload in Human Leucocytes: Changes with Age]". Basic & Clinical Pharmacology & Toxicology '''107''': 590-597. [[Digital object identifier|doi]]:[10.1111/j.1742-7843.2010.00546.x]. </ref>, estimula el sistema inmuni, protegi el sistema cardiovascular, estabiliza los ritmus biológicus del cuerpu<ref>González-Flores D, Gamero E, Garrido M, Ramírez R, Moreno D, Delgado J, Valdés E, Barriga C, Rodríguez A.B, Paredes S.D. (2012). "[http://www.ncbi.nlm.nih.gov/pubmed/22033761 Urinary 6-sulfatoxymelatonin and total antioxidant capacity increase after the intake of a grape juice cv. Tempranillo stabilized with HHP]". Food & Function '''3''': 34-39. [[Digital object identifier|doi]]:[10.1039/c1fo10146c]. </ref> y estimula la produzión la [[hormona de crecimientu]] (GH). Un esperimentu comprobó que la melatonina aumentaba en un 20% la vida los ratonis (manqui puría sel debíu a factoris asociaus).

==Huentis==

=== Referéncias ===

{{Listaref}}

=== Bibliografia ===

* Arendt J, Aldhous M, Wright J. Synchronisation of a disturbed sleep-wake cycle in a blind man by melatonin treatment. Lancet 4-2-1988;1(8588):772-773.
* Boutin J, Audinot V, Ferry G, Delagrange P (2005). "Molecular tools to study melatonin pathways and actions.". ''Trends Pharmacol Sci'' '''26''' (8): 412-9. PMID 15992934.
* Caniato R, Filippini R, Piovan A, Puricelli L, Borsarini A, Cappelletti E (2003). "Melatonin in plants.". ''Adv Exp Med Biol'' 527: 593-7. PMID 15206778.
* Dodick D, Capobianco D (2001). "Treatment and management of cluster headache.". ''Curr Pain Headache Rep'' 5 (1): 83 – 91. PMID 11252143.

== Véasi tamién ==

* [[Insomniu]]
* [[Sueñu]]
* [[5-Methoxytryptamina]]
* [[6-Hydroxymelatonina]]
* [[Agomelatina]]
* [[Efectus en la salú pola esposición al sol]]

==Atijus==

{{commonscat|Melatonin}}
* [http://old.forumclinic.org/enfermedades/depresion/actualidad/la-melatonina-no-es-un-antidepresivo Melatonina y Depressión] Forumclinic, web médica realizá por especialistas del Hospital Clínic e Barcelona
* http://www.nlm.nih.gov/medlineplus/spanish/druginfo/natural/patient-melatonin.html
* http://www.dsalud.com/numero83_5.htm
* [http://www.cronobio.es web e libri azeso sobri Cronobiología en Español]
* [http://tihkal.info/read.php?domain=tk&id=35 Melatonin entry in TiHKAL • info]

[[Category:Neurotransmisoris]]
[[Category:Hormonas peptídicas]]
[[Category:Antioxidantis]]
[[Category:Ritmus circadianus]]
[[Category:Triptaminas]]
[[Category:Códigu ATC N]]
[[Category:Cronobiología]]
[[Category:Hipnóticus sedantis no benzodiacepínicus]]
