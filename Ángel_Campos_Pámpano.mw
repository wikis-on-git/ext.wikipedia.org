'''Ángel Campos Pámpano''' (San Vicenti d'Alcántara, 10 de [[Mayu]] de 1957 - [[Badahó]], 25 de [[Noviembri]] e [[2008]]) hue un pueta i tradutol [[Estremaura|estremeñu]], gran defensol de la curtura i la literatura de [[Purtugal]].

==Biografia==
Tuvu nacéncia nel puebru San Vicenti d'Alcántara ([[província e Badahó]]), estuyó [[Filolohia Ispánica]] ena Univelsiá de Salamanca, hue professol d'enseñáncia meya duranti 20 añus en estitutus d'Estremaura i duranti 6 añus nel ''Instituto Español Giner de los Ríos'' en [[Lisboa]], dondi regresó nel añu 2008 pa gorvel al su labutu n'Estremaura. Opuló las relacionis curturalis i puéticas entri las estitucionis i endividus de la rehión fronteriça d'Estremaura i Purtugal. Espenó el 25 e [[Noviembri]] e [[2008]] en Badahó tras sufril una operación de [[cáncel]] de [[pancrias]]; tinía 51 añus. Acabihaba de emprentalsi ena eitorial Calambur la su obra puética compreta: ''La vida de otro modo'', ilustrá pol Javier Fernández de Molina i prologá pol professol Miguel Ángel Lama.

==La su obra==
Amás de las sus traucionis i tareas d'ahitación curtural, lo mas emportanti la su criación puética es ''La ciudad blanca'' (1988), libru pioneru, de puesía meitativa, empresionista i de huerti empautu del conocimientu i goçu de Purtugal, de la su luenga, de la su curtura i de la su literatura, especialmenti la puesía. Siguierun ''Siquiera este refugio'' (1993), ''La voz en espiral'' (1998) i ''La semilla en la nieve'' (2004), libru pol qual alcibió el prémiu Extremadura a la Creación.

==La su fegura==
Traduhu al [[Luenga española|español]] obras d'autoris de la literatura purtuguesa el sigru XX, cumu [[Fernando Pessoa]], [[Carlos de Oliveira]], [[António Ramos Rosa]], [[Eugénio de Andrade]] i [[Sophia de Mello]], entri algotrus. La su antolohia de Pessoa ''Un corazón de nadie'', espubricá en Galaxia Guttenberg/Círculo de Lectores le proyeutó a los cérculus enteletualis nacionalis i entrinacionalis.

Hundó i derihió las rivistas ''Espacio/Espaço escrito'' i ''Hablar/Falar de Poesía'', que pretendierun servil como atihu d'uñón entri las curturas i literaturas española (i estremeña) i purtuguesa. 

Ángel Campos presidió la Asociación de Escritores Extremeños. En 1992, hundó el Aula de Poesía Enrique Díez-Canedo de Badahó de la associación, aula que'á passeau mas d'ochenta autoris pol estitucionis curturalis i estitutus de enseñáncia de tola rehión.

==Prémius==
* Prémiu e tradución Giovanni Pontiero pola su traución de Sophia de Melo.
* Prémiu Extremadura a la Creación 2005 pol su libru ''La semilla en la nieve''.
* Prémiu Eduardo Lourenço de Guarda ([[Purtugal]]) (Espenó dos dias antis d'alcibilu).

==Bibliografia==
*'''Puesia'''
**''Materia del olvido'' (1986).
**''La ciudad blanca'' (1988).
**''Caligrafías'' (1989). Con el pintor Javier Fernández de Molina.
**''Siquiera este refugio'' (1993).
**''Como el color azul de las vocales'' (1993).
**''De Ángela'' (1994).
**''La voz en espiral'' (1998).
**''El cielo casi'' (1999).
**''El cielo sobre Berlín'' (1999). Con el pintor Luis Costillo
**''Jola'' (2004). Bilingüe y con fotografías de Antonio Covarsí.
**''La semilla en la nieve'' (2004).
*'''Traución'''
**Fernando Pessoa, ''Odas/Odes de Ricardo Reis'' ( 1980).
**Antonio Ramos Rosa, ''Ciclo del caballo'' (1985). 
**Mario Neves, ''La Matanza de Badajoz'' (1986). 
**Carlos de Oliveira, ''Micropaisaje'' (1987). 
**Fernando Pessoa, ''El marinero ; En la floresta del enajenamiento'' (1988). 
**Eugénio de Andrade, ''El otro nombre de la tierra'' (1989). 
**Antonio Ramos Rosa, ''Tres lecciones materiales'' (1990). 
**Adolfo A. Ruy de Moura Belo, ''País posible'' (1991).
**Al Berto, ''Una existencia de papel'' (1992). 
**José Saramago, ''El año de 1993'' (1996).
**Mário de Sá-Carneiro, ''La confesión de Lucio'' (1996). 
**Fernando Pessoa, ''Odas de Ricardo Reis'' (1998). 
**Fernando Pessoa, ''Poesías completas de Alberto Caeiro'' (1997). 
**Fernando Pessoa, ''Odas de Ricardo Reis'' (1999). 
**Eugénio de Andrade, ''La sal de la lengua'' (1999). 
**Fernando Pessoa, ''Un corazón de nadie : antología poética'' (1913-1935) (2001 y 2004). 
**Eugénio de Andrade, ''Todo el oro del día'' (2004). 
**Eugénio de Andrade, ''Materia solar y otros libros : obra selecta'' (1980-2002) (2004). 
**Sofia de Melo Breyner Andresen, ''Nocturno mediodía : antología poética'' (1944-2001) (2004).
*'''Antolohias'''
**Con Álvaro Valverde Abierto al aire. ''Antología de poetas extremeños'' (1971-1984) (1985).
**Los nombres del mar. Poesía portuguesa 1974-1984. (1985)

==Atihus==
*[http://www.elpais.com/articulo/Necrologicas/Angel/Campos/Pampano/poeta/elpepinec/20081127elpepinec_2/Tes Necrológica] d'Ángel Campos Pámpano escrebia pol Antonio Sáez Delgado n'''[[El País]]''.

[[Category:Escrebioris estremeñus en castellanu]]
[[Category:Literatura estremeña en portugués]]
{{DEFAULTSORT:Campos Pámpano, Ángel}}
