[[File:Provinzen_kastilien.svg|thumbnail|Castilla]]
[[File:Banner of arms kingdom of Castile.svg|200 px|thumb|right|Pendon de Castilla.]]
'''Castilla''' es una región estórica assitiá ena [[península ibérica]], hormandu ogañu parti d'[[España]]. Ai descutiniu a tentu delos sus arrayus, que varían sigún los utoris. La huerça delas versionis consieran que pretenecin ala Castilla estórica las provincias de Ávila, Segovia, Burgus, Soria, Valladolís i [[Provincia de Palencia|Palencia]] assitiás ena comunidá autónoma de [[Castilla i León]], Guadalajara, Toleu, Ciá Real i Cuenca en [[Castilla-La Mancha]] i la [[Comunidá de Mairil]]. El nacionalismu castellanu tamién enclui [[Cantabria]] i [[La Rioja]], assín comu angunas comarcas assitiás ogañoti ena [[Comunidá Valenciana]]. Ai descutiniu a tentu dela pretenecia dela provinicia d'Albaceti, ogañu en Castilla-La Mancha, pero que tamien á preteneciu a Murcia. Tamién por parti d'angunus se consiera que las partis del antíguu reinu de León son castellanas (ogañu sonin las provincias castellanu-leonesas de León, Salamanca i Çamora).

Castilla passó por una volución estórica dendi'l chiquininu [[Condalgu de Castilla]] (sigrus IX a XI), ata'l [[Reinu de Castilla]] (sigrus XI a XIII) aportandu finalmenti ala estensa Corona de Castilla (sigrus XIII a XIX).

[[Category:Estória la Península Ibérica]]
