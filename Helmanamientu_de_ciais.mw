[[File:Tbilisser-platz-saarbruecken.jpg|thumb|[[Saarbrücken]], [[Alemaña]] está gelmaná con [[Tbilisi]], [[Heorhia (país)|Heorhia]].]]

El '''gelmanamientu e cidais''' es un conceptu por mol ’el cual pueblus o cidais e destintas zonas heugráficas i políticas se huntan para fomental el contactu umanu i los enclacis culturalis. Normalmenti, inque non siempri, las cidais gelmanas selin tenel caractísticas parecias. Amás, non solu se gelmanan cidais, tambien lo hazin zonas muchu mas grandis, las cualis chegan a acuerdus e gelmanamientu, comu por sabulugal el gelmanamientu entri las províncias de [[Hainan]]&nbsp;([[China]]) i [[Jeju]]&nbsp;([[Corea del Sul|Corea del sul]]).

L’idea ’el gelmanamientu e cidais prencipió n’[[Uropa]] endispués dela [[II Guerra Mundial|Segundera Guerra Mundial]], con l’obhetu d’aportal a la puebración uropea laços d’uñón mayoris i de promovel proyectus en beneficiu mútuu. Inque el conceptu es muchu mas populal n’Uropa que notrus sítius, ogañu s’a estendiu por tolos continentis, dandu lugal a argunus gelmanamientus mu interesantis.

Ogañoti, l’[[Uñón Uropea]] apoya los proyectus e gelmanamientu e cidais. L’apoyu oficial fue estableciu hormalmenti en 1989. En 2003 se planificño un presupuestu anueal d’alreol e 12 millonis d’[[euro|eurus]] anualis pa financial 1.300 proyectus e gelmanamentu.

[[Category:Urbanismu]]
