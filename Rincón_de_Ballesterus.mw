[[Image:Rincón de Ballesterus.JPG|thumb|250px|right|"Paseu los Conquistaoris" en Rincón de Ballesterus]]
'''Rincón de Ballesterus''' es un bárriu la ciá de [[Caçris|Caçris]], assitiau 39 km al sul de la ciá, entri los arrayus provincialis de [[Província e Caçris|Caçris]] i [[Província e Badahó|Badahó]], ena Comuniá Autónoma d'[[Estremaura|Estremaura]].

S'alcuentra assitiau ena basi la [[Sierra San Peiru]], concretamenti nun monti llamau La Perenguana.

El su origin es de puebru colonización hundau alreol de 1952 i con 2.903 etárias de chaparreras, alcornoquis i monti baju.
Es un puebru chiquininu, tien 219 abitantis censaus nel añu 2006 i una puebración real dun quantu mas de 150.

La economia desti puebru se sostriba ena estración de corchu, cria de guarrus de billota i ena olganización de monterias de caça, tantu mayol comu menol.

Comu selvícius socialis solu tien una sei social (casa cultural) costruia pocu á, un consultóriu meicu i el ayuntamientu, assitiau ena Praça d'[[España]]. Tien tamién un selvíciu autubús tres vezis pol semana, que uñi el bárriu cona capital.

Comu estalachis selvícius tien un bal i un comélciu, assitiaus dambus dos ena Praça d'España, amás dun centru entepretación meyu-ambiental, costruiu enas antíguas iscuelas.

Con un númiru fiju de casas dende qu'el bárriu hue hundau, enos últimus añus l'Almenistración á prencipiau la costrución de 8 viviendas nuevas.

Las sus fiestas localis se celebran de horma endependienti a las de [[Caçris]], la romeria es el segundu Domingu [[Mayu]], ondi tolos rinconerus i la genti foriata se van a celebrala nel que din "Rincón Vieju" a unus 2 km del puebru. El patrón de Rincón de Ballesterus es San Isiru Labraol, celebrau el 15 de [[Mayu]], i la patrona Muestra Señora de Guaalupi, el 8 de [[Setiembri]], [[Dia d'Estremaura]].

Cordenás geofísicas: UTM ED-50 x:725285,1  y:4342023,51 Usu:29

Las ativiais que se puein hazel ena zona son escalá deportiva i senderismu en qualisquiel caminu de los que partin del puebru.

== Atijus ==

[http://maps.google.com/?ie=UTF8&z=14&ll=39.195312,-6.390138&spn=0.031397,0.05785&om=1 Sítiu de Rincón de Ballesterus.]

[[Category:Bárrius i alquerias de Caçris]]
