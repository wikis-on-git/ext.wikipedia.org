[[Image:Rincón de Ballesterus.JPG|thumb|250px|right|"Paseu los Conquistaoris" en Rincón de Ballesterus]]
'''Rincón de Ballesterus''' es un bárriu la ciá e [[Caçris|Caçris]], asiahau 39 qm al sul de la ciá, entri los arrayus provincialis de [[Província e Caçris|Caçris]] i [[Província e Badahó|Badahó]], ena Comuniá Autúnoma d'[[Estremaura|Estremaura]].

S'alcuentra asiahau ena basi la Sierra e San Pedru, concretamenti nun monti llamau La Perenguana.

El su orihin es de puebru e colonización hundau alreol de 1952 i con 2.903 etáreas de chaparreras, alcornoquis i monti bahu.
Es un puebru chiqueninu, tiini 219 abitantis censaus nel añu 2006 i una puebración rial d'argu mas de 150.

La economia d'esti puebru s'alcuentra basá ena estración de corchu, cria e guarrus de billota, asína cumu ena olganización de monterias de caça, tantu mayol cumu menol.

Cumu servícius socialis solu tiini una sé social (casa curtural) costruia hazi pocu, un consurtóriu méicu i el ayuntamientu, asiahau ena Praça d'[[España]]. Tiini tamién un servíciu d'autubús tres vezis pol semana, que uñi el bárriu cola capital.

Cumu estabrecimientus de servícius tiini un bar i un comérciu, asiahaus dambus dos ena Praça d'España, amás dun centru d'entelpretación meyu-ambiental, costruiu enas antiguas escuelas.

Con un númiru fihu e casas dendi qu'el bárriu hue hundau, enos úrtimus añus l'alministración púbrica á prencipiau la costrución de 8 viviendas nuevas.

Las sus fiestas localis se celebran de horma endependienti a las de Caçris, la romeria es el segunderu domingu e mayu, ondi tolos rinconerus i la henti foriata se van a celebrala nel llamau "Rincón Viehu" a unus 2qm el puebru. El patrón de Rincón de Ballesterus es San Isidru Labraol, celebrau el 15 de [[Mayu]], i la patrona Muestra Siñora e Guadalupi, el 8 e [[Setiembri]], [[Dia d'Estremaura]].

Cordenás heufísicas: UTM ED-50 x:725285,1  y:4342023,51 Usu:29

Las ativiais que se puein hazel ena zona son escalá deportiva i senderismu en cualisquiel caminu e los que partin del puebru.

== Atihus ==

[http://maps.google.com/?ie=UTF8&z=14&ll=39.195312,-6.390138&spn=0.031397,0.05785&om=1 Asiahamientu e Rincón de Ballesterus.]

[[es:Rincón de Ballesteros]]

[[Category:Bárrius i alquerias de Caçris]]
