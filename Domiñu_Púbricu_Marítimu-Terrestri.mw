El '''domiñu púbricu marítimu-terrestri''' es el terrenu asiahau entri la praya i la zona económica (u pratahorma entelcontinental), i que comprendi la ribera el mari, el mari territorial i la zona económica. Amás, ai un conhuntu e tierras qu'estarán condicionaus pol domiñu púbricu, sigún seya el longol a esti (selvidumbris).

== Zonas: ==
[[Image:Domiñu Púbricu Maritimu.JPG|thumb|right|450px]]
*''Ribera la mari:'' Endi el prencipiu la praya hata la línia e bahamari (máisimu retrocesu el mari).

*''Mari territorial:'' Zona con una estensión de 12 millas náuticas partiendu dendi la línia e bahamari mari p'adrentu. Esta zona es parti el pais.

*''Zona económica u pratahorma entelcontinental:'' S'alcuentra entri la línia e bahamari i 200 millas náuticas en direción al mari. La zona ya nu es propiamenti el pais, peru lo alcuentrau aquí sí es suyu.

== Selvidumbris: ==
*''Selvidumbri d'acesu al mari:'' Cualisquiel presona ebi puel entral nel mari, asínque esti ebi tenel una seri d'acesus transitabris.

*''Selvidumbri e tránsitu:'' Cualisquiel presona ebi puel dil a la praya sin tenel que entral en terrenu privau. El longol ménimu dendi la ribera el mari sedrá e 6 metrus, i el máisimu, 20. Aquí está atarugau costruil, únicamenti se premitin los paseus marítimus.

*''Selvidumbri e proteción:'' El longol es de 100 a 200 metrus partiendu la ribera el mari, i está atarugau costruil eificius resiencialis u otelis, costruil vias entelurbanas, tendius aéreus de línias d'arta tensión, vertius, publiciá...

*''Zona d'enfruéncia:'' Zona a 500 metrus la ribera el mari ena que desistin varias limitacionis.

[[Category:Domiñu Púbricu]]
