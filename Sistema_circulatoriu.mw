{{Polmehoral}}
[[File:Circulatory_System_es.svg|thumb|200px]]
El '''sistema circulatoriu''' o '''aparatu circulatoriu'''​ es un sistema de transporti internu que gastan los seris vivus pa trasladal dentru de su [[organismu]] [[elementu]]s nutritivus, metabolitus, [[oxígenu]], [[dióxiu de carbonu]], ormonas i otras sustancias. Existi tantu enos [[vertebrau]]s comu ena mayoría delos [[invertebrau]]s anque su estrutura i hunción tien considerablis variacionis dependiendu del tipu de animal.​ <ref> Biología: la vida en la tierra. Autor: Teresa Audesirk, 2008. </ref>

Nel [[Homo sapiens|sel umanu]] el sistema circulatoriu está constituiu pol un [[fluiu]] que se llama [[sangri]], un conjuntu de condutus ([[arteria]]s, [[vena]]s, [[capilal]]is) i una [[bomba]] empulsora que es el corazón. El [[corazón]] es una estrutura musculal que se contrai regularmenti i mantieni la [[sangri]] en constanti movimientu dentru delos [[vasus sanguíneus]]. La sangri contieni [[glóbulus rojus]] ricus en emoglobina que transportan el [[oxígenu]] hata toas las [[célula]]s del [[cuerpu]]. El sistema linfáticu hormau polos vasus linfáticus que conducin un [[líquiu]] llamau linfa dendi el espaciu intersticial hata el sistema venosu tamién horma parti del sistema circulatoriu. <ref> Fisiología de los aparatos y sistemas. Autor: Edgar Segarra Espinoza. </ref>

Las [[presona]]s i tous los [[mamíferu]]s disponin dun sistema circulatoriu dobli, la parti derecha del corazón empulsa la sangri en oxígenu a travis dela arteria pulmonal hacia los pulmonis pa que se oxigeni (circulación pulmonal), mentris la parti esquierda del corazón distribuyi la sangri oxigena hata los [[tejiu]]s a travis dela arteria aorta i sus múltiplis ramificacionis (circulación sistémica). <ref> Patricia Campos. Biología, volumen 2. 2002. Editorial Limusa, S.A. </ref>

== Huentis ==
