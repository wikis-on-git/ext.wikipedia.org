[[File:Drosophila_XY_sex-determination.svg|thumb|210px]]

El '''sexu''' es una categoría biológica de la [[reprodución]] sexual que diferencia a los determinaus biembrus duna especii pa su reprodución i subsistencia. El sexu en seris vivus se dividi en [[machu]]s i [[hembra]]s. El sexu existi en tous los [[Animalia|animalis]], [[Fungi|hongus]], argunas [[Plantae|prantas]] i [[protista]]s i se contraponi a los [[organismu]]s asexualis comu las [[bateria]]s, [[Archaea|arqueas]] i [[virus]] que se reproducin ellus mesmus meyianti una replicación o egualamientu.

Pa los [[humanu]]s nu es posibli determinal el sexu de divelsus seris vivus comu los hongus, prantas, animalis [[invertebrau]]s i argunus [[vertebrau]]s comu los [[peci]]s, [[anfibiu]]s i [[retil]]is. Sen embalgu enos [[mamíferu]]s i argunas [[avis]] es posibli sabel el sexu porque presentan dimorfismu sexual que significa que los machus i las hembras presentan determinas caraterísticas en aspetu que los diferencian. Enos humanus se gastan otrus términus pa diferencial el sexu, se denomina [[hombri]], varón o masculinu a los machus i [[mujer]] o femenina a las hembras. 

La [[reprodución]] sexual enos seris vivus consisti ena únion delas células de ambus sexus pa hormal los proximus individus que puein sel de qualquiel sexu. Las hembras posin [[ovúlu]]s pala fecundación ya sia en animalis, hongus o parantas, mentris que los machus enos animalis posin [[Espermatoddoidi|espermas]] que son células flagelas opistocontas, por su parti los hongus i prantas posin [[espora]]s, peru estas se diferencia ya que las esporas de prantas tienin horma ovala i la delos hongus horma flagela opistoconta igual que la delos animalis i por ellu se considera que los hongus i animalis estan más estrechamenti emparentaus entri ellus que conas prantas.
