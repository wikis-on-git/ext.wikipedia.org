{{pol mejoral}}
El '''Parqui Natural Tahu Entrinacional''' es unu los dos parquis naturalis colos que cuenta [[Estremaúra|Estremaura]]. Inque rialmenti se trata dun parqui dobri, ya qu'al otru lau la frontera [[Purtugal|purtuguesa]] la zona cuenta cola mesma proteción que nel lau [[España|español]], si bien en aquella parti ai mas cantiá e territóriu protehiu.

== Superfici ==

El Parqui Natural ocupa el tramu e [[Tahu|Tahu]] assitiau entri la [[Puenti d'Alcántara|puenti romana d'Alcántara]] i la presa e Ceillu, asín cumu los afluentis que viertin a él.

Abada 25.088 etáreas, repartias entri los términus municipalis de: [[Alcántara (puebración)|Alcántara]], [[Broças]], [[Carbahu]], [[Ceillu]], [[Herrera d'Alcántara]], [[Membriu]], [[Salorinu]], [[Herreruela]], [[Santiagu d'Alcántara]], [[Valencia d'Alcántara]] i [[Çarça la Mayol]].

== Fauna ==

Varias i emportantis son las especis que horman parti el parqui, angunas dellas en peligru d'estinción, cumu pol sabulugal: la cibueña negra, el águila emperial ibérica i el cangrehu e riu autótunu.

Son tamién sensibris al cámbeu el su ábitat: la nutria, el lagartu verdinegru, el águila culebrera, el águila rial, el alimochi, el butri leonau, el butri negru i el águila perdicera.

== Frora ==

Entri la frora que carateriza al parqui, pudriamus destacal: el arci e Motpellier, candelerus… 

[[Category:Espacius naturalis en Estremaura]]
