[[File:Mozart drawing by Doris Stock 1789.jpg|thumb|right|250px|W. A. Mozart, 1789]]

'''Wolfgang Amadeus Mozart''' hue un compositol [[Áustria|austriacu]]. Duranti la su brevi vía escrebió más de 600 labutus de música. P'abonda henti, que hue unu e los mehoris compositoris de la música de tolos tiempus. Tuvu nacéncia ena ciá de [[Salburgu]] el 27 d'eneru e 1756. Entri los prencipalis labutus destacan las óperas ''Don Giovanni'' i ''Die Zauberflöte'' (''La Frauta Máhica''). El su labutu esmienza con un minuet qu'escrebió deque tenía cuatru añus i amenida col su parti acaberu, el ''Requiem''. Tamién sonaba el pianu mu puliu. Espenó el 5 e diciembri e 1791 deque tinía 35 añus.

== La música Mozart ==
La música Mozart, endigual que la de [[Joseph Haydn|Haydn]], es la más emportanti lo que se huchea estilu crásicu. Nel inti nel que encetaba a componel, el perió [[Barrocu]] estaba a amenidal. Lo que petaba estaba a cámbeal en música. La horma, el rimu i lo puliu gorviéronsi más emportanti qu'el contrapuntu. Mozart hue el primel gran compositol qu'escrebió música pal pianu, un estrumentu c'acabihaba e gorvelsi populal. Escrebió abati tolas crasis de música: sinfonías, óperas, conciertus pa solus, música e cámara, especialmenti cuartetus i quintetus pa cuelda, i sonata pa pianu. Tamién escrebió abonda música relihiosa, encluyendu música pa masas, endigual que música populal, cumu valsis, divertimentus i serenatas.

Las sus tres sinfonías son pulius labutus maestrus. Los sus conciertus, especialmenti los de pianu, son más avanzaus que ná que s'aiga escrebiu endenantis. Inque Mozart comportábasi amenú cumu un dagalinu, hue mu tunu pa entendel el caraiti umanu. Estu puei velsi enas sus óperas, ondi entroúci abondus efetus sutilis pa descrebil los presonahis ena estória.

Endigual c'abondus labutus maestrus, asina Mozart escrebió nun estilu más populal, encluyendu angunas melodías que tol mundu conoci uguañoti. La su serenata ''Eine kleine Nachtmusik'', el ''El Rondu Turcu'' de la su ''Sonata pa Piano en La'', el abrieru e la ''Sinfonía nº 40 en Sol menol'' i la canción del cazaol de páharus de ''La Fráuta Máhica''.

== Enlacis esternus ==
* [http://www.mozartproject.org/index.html El proyetu Mozart]
* [http://www.panoramablick.com Mozart livecams] Imáhinis en diretu e la casa ondi tuvu nacéncia Mozart, del Monumentu pa Mozart i tal i más.

== Atihus ==
{{Commonscat|Wolfgang Amadeus Mozart}}

{{DEFAULTSORT:Mozart,Wolfgang Amadeus}}
[[Category:Músicus]]
