{{Pol güiquifical}}[[File:Provinces of Veneto map.png|thumb|250px|right|Region de Véneto, en [[Itália]]]]
El ''' venecianu''' es una luenga romanci palrá por unus sieti millonis de presonas, ena su mayol parti ena region de Véneto, en [[Itália]], enque desistin minorias en Eslovénia, Croacia, sul de Brasil i ena Comuniá Chipilo, nel estau Puebla, Méjicu, assín comu en otras zonas d'esti estau i el país ondi an emigrau famílias provenientis de Chipilo. 

Inque a vezis es referiu cumu un dialetu el italianu, no provien la [[luenga italiana|idioma italiana]], i el véneto posei la su propia morfologia, sintasis i lésicu.

Es palrau en deferentis varieais: los palrantis llaman ''venesian'' (ital. veneziano, est. venecianu) a la varieá palrá ena ciá e Venécia i gastan la parabra ''véneto'' pa referil-se a tola luenga, a pesal de la varieá.

El "véneto" hue reconociu oficialmenti cumu luenga el dia 28 marçu el 2007 pol Conseju Regional de Véneto al aprebal la lei e "tutela e valorizzazione della lingua e della cultura veneta" con el alcuerdu d'abati tolos partius de gobiernu i oposicion.

Las varieais mas emportantis son:
* ''véneto oriental'' (vénetu venecianu) palrau en Venécia i alreoris.
* ''véneto ociental'' (vénetu veronés) palrau en Verona i ena su província.
* ''véneto central'' (u centru-meriyonal) palrau enas prov. de Padua, Vicenza, i Rovigo
* ''véneto setentrional'' (u ven. feltrinu-belunés) palrau en Feltre i Belluno
* ''véneto trevisan'' palrau ena prov. Treviso i enfluenciau pol véneto setentrional i venecianu.

El restu varieais son palrás huera la Region.

== Ejemplus de deferencias entri el venecianu i la idioma italiana ==
{| class="toccolours" border="1" cellspacing="0" cellpadding="2" style="border-collapse: collapse;"
|- style="background: #efefef;"
! align=center | Vèneto
! align=center | Italiano
! align=center | Estremeñu
|-
|ava
|ape
|abehita
|-
|carega
|sedia
|silla
|-
|braghése
|pantaloni
|pantalón
|-
|całe
|via
||calli
|-
|ciapar
|cogliere
|cohel
|-
|cavara
|capra
|cabra
|-
|caxa
|casa
|casa
|-
|rànzsego
|acido
|áziu
|-
|ocio
|occhio
|ohu
|-
|porzseło
|maiale
|cerdu
|-
|pón / pómo
|mela
|mançana
|-
|scoła
|scuola
|escuela
|-
|schirat
|scoiattolo
|ardilla
|-
|tor
|prendere
|tomal
|-
|sciop
|fucile
|fusil
|-
|àmia
|zia
|tia
|-
|uncuò
|oggi
|oi
|-
|subiar
|fischiare
|sirbal
|-
|serar
|chiudere
|afechal
|-
|vèrdar / vèrzar
|aprire
|abril
|}

== Atihus esternus ==

* [http://www.ethnologue.com/show_language.asp?code=vec Etnologue sobri la luenga veneciana]
* [http://www.dizsionario.org Dizsionario.org] - Izionáriu e véneto i las sus varieais
* [http://www.michelebrunelli.com/pg004.html Manual Gramaticałe Xenerałe de ła Łéngua Vèneta e łe só Varianti] - Gramática el véneto i las sus varieais (véneto i ingrés)
<!--EntelGüiqui-->

[[Category:Luengas d'Itália]]

[[de:Venetische Sprache (romanisch)]]
