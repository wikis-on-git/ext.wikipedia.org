Matrimoñu es xuñissi de lo social o lo legal dos presonas dandu asina parentela. El matrimoñu entiéndelu ca coltura al su mó i manera pero lo normal es que es una estitución ena que ai relacionis entepressonalis, amenuu éntimas i de roçi. En hormalizandu uñión tala es mestel un casamientu. De casassi angunas colturas no exan namás que dos pressonas de distintu sessu, algotras almitin el matrimoñu polígamu y áilas que premitin el matrimoñu enti dos pressonas del mesmu sessu.  Nangunas colturas el matrimoñu evi sel solo enantis ninguna ativiá sessual.

Sigún vinil puési casal unu polus motivus que vienin: legalis, socialis, libidinosus, emocionalis, económicus, espiritualis y religiosus. Destus pué avel matrimoñus apañaus. Áilus que incluin obrigacionis de família, el assitiamientu una uniá de familia, la proteción legal de lus críus i l'eclaración púbrica la promessa matrimoñu. El hechu casassi trai consegu unas normas i unas obrigacionis legalis pa lus novius. Angunas colturas premitin el acabiju'l matrimoñu por divorciu u nulamiento.

El matrimoñu lo pué recoñecel el Estau, una organización, una autoriá religiosa, una tribu o una comuniá local dehierarquizá. Amenuu vesi como un contratu. El matrimoñu cevil es un conceuto de matrimoñu como estitución guvernamental huera lo religiosu, sigún siendu las leis matrimoñalis ena jurisdición.
