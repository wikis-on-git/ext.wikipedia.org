[[File:Selvvalg.jpg|thumb|350px|Estanterias duna botica]]
Una '''botica''' es un lugal o establecimientu ondi un boticáriu eherci la farmacia, es izil, proporciona servíciu e salú a un pacienti ofreciénduli consehu, dispensánduli boticas frutu desti consehu u pol receta méica, i algotrus proutus de parafarmacia cumu proutus de cosmética, alimentus especialis, proutus d´ihieni presonal, ortupeya, etc. 

Una botica puei tenel un laboratoriu d´análisis clínicus u unu d´elaboración de proutus meicinalis meyanti las hórmulas mahistralis u preparaus oficinalis.

=== Presonal duna botica ===
La botica es el lugal ondi el boticariu esarrolla el su labutu profesional. Puei sel una botica comunitaria, abierta al púbricu u una botica ospitalaria al serviciu d´esta istitución. 

Nuna botica siempri ebi bel un boticariu, peru tamién s´alcuentra presonal ausilial, qu´ayua al boticariu ena dispensación i receción de pidius.

El presonal tiini las siguientis huncionis:
* Dilihencial i controlal los proutus.
* Faturación i enhormación en boticas.
* Dispensal fármacus i proutus de parafarmacia.
* Enhormal a los vezerus sobri la su utilización.
* Eterminal parámetrus anatómicu-fisiolóhicus sencillus i homental ábitus saludabris enus vezerus.
* Elaboral preparaus meicamentosus, dietéticus i cosméticus, bahu protocolus establecius i supervisión el facultativu.
* Realizal análisis clínicus elementalis i normalizaus, bahu la supervisión el facultativu.

La entitulariá duna botica es esclusiva pa licenciaus u dotoraus en farmacia. Pala botica ospitalaria, en [[España]], es mestel el entítulu d´especialista.


----
{{commonscat|Pharmacy}}

[[Category:Boticas]]
