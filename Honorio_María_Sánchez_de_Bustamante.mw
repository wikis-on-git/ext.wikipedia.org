'''Honoriu María Sánchez de Bustamante''' ([[Ceclavín]], [[Provincia de Caçris|Cácris]], 21 de noviembri 1886 - [[Coria]], 15 de agostu de 1965) 

Don Honoriu jue al Seminariu de Coria y se ordenó sacerdoti el 12 marzu de 1910. Jue nombrau coadjutol del pueblu de [[Garrovillas d'Alconeta|Garrovillas]]. Jue tamién profesol y Directol Espiritual del Seminariu de Coria, Organista de la Catedral de Coria. En 1942 jue Canónigo de la Catedral y en 1960 jue nombrau Hiju adoptivu de Coria.<ref>Muñoz Muñoz, Florentino, ''Don Honorio María Sánchez de Bustamante, Cauriensia, Vol. VI (2011) 379-418 </ref>

Tuvu una vía humildi y en serviciu pa los demás. Se cuentan abondus historias de su vía santa.<ref>[[Miguel Herrero Uceda|Herrero Uceda, Miguel y Elisa]]. ''Extremadura en el corazón''. 2011. Elam Editores. pág. 240.</ref>
{{Almiental|–¡Ah, qué diferencia con don Honoriu!, ¡benditu sea Dios!, que le dio la sotana nueva a un proi que andaba, mediu desnúu, piendu limosna; ¡benditu sea Dios!, que jasta su hermana le iju –¡Hay que vel Honoriu la sotana nuevita que t’acabu de jadel! ¿Pos cómu no le disti al menus la vieja? –y él –¿Peru hermana cómu voy a dal la vieja y quealmi con la nueva? ¿Qué sentíu cristianu tieni esu?<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;|[[Miguel Herrero Uceda|Miguel y Elisa Herrero Uceda]], [[Mamaeña, relatos extremeños]]}}

El 21 de agostu de 1986 se le jidu un homenaji en la Catedral de Coria y en el añu 2009 se emprenció el procesu pa la su beatificación y canonización.<ref>Paniagua Simón, Eladio, ''Dan los primeros pasos para la beatificación de Honorio Sánchez''. Diario Hoy. 03.06.09 – </ref> 
<ref>''El obispado pide canonizar a Sánchez de Bustamante''.El periódico de Extremadura, 6.1.2009</ref>

== Referencias ==
{{Prantilla:Listaref}}
