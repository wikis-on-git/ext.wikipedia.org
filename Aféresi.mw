L’'''aféresi''' (del [[luenga griega|griegu]] ''ἀφαίρεσις'' ([[IPA]] [ap<sup>h</sup>áiɾesis]) senifica en luengüística “desquiti”. 

Con aféresi en fonética se mienta la perda dunu u várius sonis ascomiençu la parabra. Nel sistema s’opón a la [[prótesi]].

N’estremeñu es freqüenti l’aféresi ena luenga palrá pol fonética sintática i farsus cortis, assinque muchas parabras andi s’á morfologizau cuentan con representación ortográfica.
 
Dessisti aféresi prencipalmenti de los sonis vocálicus [e] i [a] i de los bichus consonánticus [ð], i en minol miia, de [l]. V. gr.:
* ''la amapola'' > ''l’amapola'' > ''la mapola'' (pr. ''las mapolas'').
* ''está eclissau'' > ''está ’clissau'' > ''está clissau'' → ''clissalsi'', ''clissi''.
* ''me dispiertu'' > ''me ’ispiertu'' > ''m’ispiertu'' → ''ispiertalsi'' (frenti a ''dispertaera'' o ''dispertaol'').
* ''el laurel'' > ''el aurel'' (pr. ''los aurelis''). Nesti ejempru, s’alvierti amás una dissimilación líquias.

Nu se conhunda l’aféresi conos cámbius preposicionalis ena derivación verbal: ''tufal → a-tufal'', ''prendel → a-prendel'', ''de-prendel'', ''tendel → a-tendel'', ''des-tendel'', ''es-tendel''.

[[Category:Fonética]]
