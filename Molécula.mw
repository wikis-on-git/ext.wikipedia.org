[[File:C60-rods.png |miniatura|150px| Representación esquemática los átomus (bolas negras) y los enlacis molecularis (barras blancas-grisis) d'una molécula de C <sub>60</sub>, es izil, un compuestu formau por sesenta átomus de [[carbonu]].]]
En [[química]], una '''molécula''' (del [[nuevu latín]] ''molecula'', qu'es un diminutivu la palabra ''molis'', '[[massa]]') es un grupu [[carga eléctrica|eléctricamenti]] neutru y suficientementi establi d'al menus dos [[átomu]]s en una configuración definía, uníus por [[enlaci químicu|enlacis químicus]] huertis ([[enlaci covalenti|covalentis]] o [[enlaci iónicu]]).<ref name = "IUPAC"> [[Unión Internacional de Química Pura y Aplicada]]: (1994) [http://goldbook.iupac.org /M04002.html molecule], ''[[Compendium of Chemical Terminology]]'', conocido como ''Gold Book''. </ref><ref>Pauling, Linus. "General Chemistry". (1970). ISBN 0-486-65622-5</ref><ref>Ebbin, Darrell, D. "General Chemistry, 3th Ed." (1990). ISBN 0-395-43302-9<nowiki>}} </nowiki></ref><ref>Brown, T. L. "Chemistry - the Central Science, 9th Ed." (2003). ISBN 0-13-066997-0<nowiki> }} </nowiki></ref><ref>Chang, Raymond. "Chemistry, 6th Ed." (1998). ISBN 0-07-115221-0</ref><ref>Zumdahl, Steven S. "Chemistry, 4th ed." (1997). ISBN 0-669-41794-7 </ref>

En esti estrictu sentíu, las moléculas se diferencian de los [[Ion poliatómicu|ionis poliatómicus]]. En la [[química orgánica]] y la [[bioquímica]], el términu "molécula" s'utiliza de manera menus estricta y s'aplica tamién a los [[Compuestu orgánicu|compuestus orgánicus]] (moléculas orgánicas) y en las [[biomoléculas]].

Endenantis, se definía la molécula de forma menus general y precisa, comu la más pequeña parti d'una [[sustancia]] que pudía tenel existencia independienti y establi conservandu aún las sus propiedáis fisicoquímicas. D'acuerdu con esta definición, pudían existil moléculas monoatómicas. En la [[teoría cinética]] los [[gas]]is, el términu ''molécula'' s'aplica a cualquier partícula gaseosa con independencia de la su composición. D'acuerdu con esta definición, los [[átomus]] d'un [[gas nobli]] se considerarían moléculas manqui se componen d'átomus no enlazaus.<ref>"Comprehensive Inorganic Chemistry". Chandra, Sulekh. ISBN 8122415121</ref>

Una molécula puei consistil en varius átomus d'un únicu [[elementu químicu]], comu en el casu del [[ossígenu]] diatómicu (O<sub>2</sub>),<ref>Thibodeau, Gary A. "Estructura y función del cuerpo humano". https://books.google.es/books?id=3tdLbY3FA4AC&pg=PA25&dq=mol%C3%A9cula+varios+%C3%A1tomos+%C3%BAnico+elemento+qu%C3%ADmico&hl=es&sa=X&ved=0ahUKEwjInpeVmo_ZAhVKbhQKHTLjAPIQ6AEIJzAA#v=onepage&q=mol%C3%A9cula%20varios%20%C3%A1tomos%20%C3%BAnico%20elemento%20qu%C3%ADmico&f=false Patton, Kevin T.</ref> o de diferentis elementus, comu en el casu del [[áugua]] (H<sub>2</sub>O). <ref>Vaquerizo, Dulce María Andrés. "Ciencias aplicadas a la actividad profesional 4º ESO". https://books.google.es/books?id=yA7-CwAAQBAJ&pg=PA45&dq=mol%C3%A9cula+varios+%C3%A1tomos+de+diferentes+elementos&hl=es&sa=X&ved=0ahUKEwiz793Emo_ZAhWGtxQKHZeOCScQ6AEIJzAA#v=onepage&q=mol%C3%A9cula%20varios%20%C3%A1tomos%20de%20diferentes%20elementos&f=false ISBN 9788490788097</ref>Los átomus y complejus uníus por enlacis no covalentis comu los [[Enlaci d'idrógenu|enlacis d'idrógenu]] o los [[Enlaci iónicu|enlacis iónicus]] no s'estilan consideral comu moléculas individualis.

Las moléculas comu componentis la materia son comunis en las sustancias orgánicas (y por tantu en la [[bioquímica]]). Tamién conforman la mayor parti los [[Océanu|océanus]] y la [[atmósfera terrestri|atmósfera]]. Sin embargo, un pazu númeru de sustancias sólidas familiaris, qu'incluyin la mayor parti los [[mineral]]is que componen la [[Corteza terrestri|corteza]], el [[Mantu terrestri|mantu]] y el [[Núcleu la Tierra|núcleu]] de la [[Tierra]], contienin una hartá enlacis químicus, pero no están formaus por moléculas. Además, ninguna molécula típica puei sel definía en los [[Red de Bravais|cristalis]] iónicus ([[Sal (química)|salis]]) o en cristaleis covalentis, manqui estén compuestus por [[Celda hundamental|celdas unitarias]] que se repitin, ya sea en un planu (comu en el [[grafitu]]) o en tres dimensioneis (comu en el [[diamanti]] o el [[cloruru de sodiu]]). Esti sistema de repetil una estructura unitaria varias vezis tamién es válida pala mayoría las [[Estaus Fásicus de Matéria|fasis condensás]] la [[matéria]] con [[Enlaci metálicu|enlacis metálicus]], lo que significa que los metalis sólidus tampocu están compuestus por moléculas. En el [[vidriu]] (sólidus que presentan un estau vítreu desordenau), los átomus tamién puein estal uníus por enlacis químicus sin que se puea identifical ningún tipu de molécula, peru tampocu existi la regularidá la repetición d'unidáis que caracteriza a los [[cristal]]is.

Casi toa la [[química orgánica]] y güena parti la [[química inorgánica]] s'ocupan de la [[síntesis química|síntesis]] y [[reactividá]] de moléculas y [[compuestu químicu|compuestus molecularis]]. La [[química física]] y, especialmenti, la [[química cuántica]] tamién estudian, cuantitativamenti, en el su casu, las propiedáis y [[reación química|reactividá]] las moléculas. La [[bioquímica]] está íntimamenti relacioná con la [[biología molecular]], ya que ambas estudian a los seris vivus a nivel molecular. El estudiu las interacionis específicas entri moléculas, incluyendu el [[Huerza intermolecular|reconocimientu molecular]] es el campu d'estudiu la [[química supramolecular]]. Estas huerzas explican las propiedáis físicas comu la [[solubilidá]] o el [[puntu d'ebullición]] d'un compuestu molecular.

Las moléculas rara vezi s'encuentran sin interación entri ellas, salvu en gasis enrarecíus y en los [[gas nobli|gasis noblis]]. Asína, puein encontralsi en [[red cristalina|redis cristalinas]], comu'l casu las moléculas de H<sub>2</sub>O en el hielu o con interacionis intensas pero que cambian rápidamenti de direcionalidá, como en el áugua líquida. En ordin crecienti d'intensidá, las huerzas intermolecularis más relevantis son: las [[huerzas de Van der Waals]] y los [[puentis d'idrógenu]].
La [[dinámica molecular]] es un métodou de simulación por computadora qu'utiliza estas huerzas pa tratal d'explical las propiedáis las moléculas.

== Guípesi también ==

* [[Compuestu químicu]]
* [[Númeru d'Avogadro]]
* [[Volumin molar]] xd

== Huentis ==

=== Referéncias ===

{{listaref|2}}

=== Bibliografía ===

*Gustafson, S. J. & I. M. Sigal (2011): [http://www.springer.com/us/book/9783642218651 ''Mathematical Concepts of Quantum Mechanics''], Springer-Verlag, ISBN 978-3-642-21866-8.

== Atijus ==

{{commonscat|Molecules}}
*[http://www.xtal.iqfr.csic.es/Cristalografia/ ''Estructura las moléculas a través de los cristalis''].
[[Category:Moléculas]]
