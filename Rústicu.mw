'''Rústicu''' [[IPA|[ˈrʊ<sup>h</sup>t<sup>h</sup>iku]]] (en [[luenga latina|latín]] ''Quintus Iunius Rusticus'', [[IPA|[ˈkwɪntʊs ˈjuːnɪʊs ˈrʊstɪkʊs]]]) hue un políticu i filósofu romanu. Nació pa primerus el sigru II, quiziá nietu [[Arulenu Rústicu]] i iju dotru Quintu Júniu Rústicu. Acupó emportantis puestus ena aristocracia emperial, huendu consúli pol dos vezis, la primera nel 133 comu sufetu i nel 162 comu ordináriu. Tamién trebajó en prefetura la ciá i holmó parti el Conseju Emperial. Pero polo que mas hue conociu Rústicu hue pola nombreria comu filósofu [[estoicismu|estoicu]], toa una eminéncia nel sigru II. La corti lo precuró comu endirgaol el jovin Cesa [[Marcu Uréliu]] i hue pol mé de quien el huturu emperaol abraçó la filosofia estoica. Enos ''Revacaerus'' I 7 qu’escrebió el emperaol en estuviendu en campaña, mienta al filósofu comu ejempru moral i l’agraeci el beli desapartau de las artis retólicas i puéticas i beli envereau ena filosofia conos escritus [[Epitetu]].

{{Estoicismu}}

[[Category:Filósofus romanus]]
[[Category:Estoicismu]]
[[Category:Políticus romanus]]

[[uk:Квінт Юній Рустік]]
