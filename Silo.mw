Se llama '''silo''' a la vivienda soterrá propia e la puebración castellanu-manchega e [[Villacañas|Villacañas]]. 

==Estória==

Ebiu a la desamortización de Mendizábal en 1836, prencipia a apaecel el hornaleru u braceru, que labutará enas nuevas tierras que merca la ca vezi mas emportanti burguesia. El mal estau ecunómicu los bracerus les llevará a costruil viviendas suterráneas hucheás Silos.

Desisti una traición al tentu desta vivienda, qu´izi que cuandu una pareha encetaba el su noviasgu, prencipiaban a hazel el silo entri los dos, i cuandu esti pol fin queaba acabihau, altonci la pareha se casaba.

Angunas las presonas que vivierun en angún silo alogu costruyerun las sus viviendas sobri esti, de horma qu'ogañu desistin casas en cuyu patiu s'alcuentra assitiau  el silo.

Uguañoti, los Silos de Villacañas, decraraus Conhuntu d'Enterés Estóricu, están protehius i horman un conhuntu arquitetónicu únicu en [[Uropa|Uropa]].

==Caraterísticas==

A esta crasi e viviendas s'aceia meyanti una escalera colas pareis encalás que daba a la calli, i ena parti baha desta s'alcuentraba una ventana a ca lau, de horma qu'ehaba que la lús entrasi al menus en angunas abitacionis.

Namas entral, un dormitorio queaba a ca lau (eran las abitacionis ondi s'alcuentraban las ventanas que daban al esteriol) i pal frenti, la cozina, salón (cola chiminia), i angún cuartu mas (sigún huera e grandi la casa), cumu bañu u angún otru dormitoriu.

En cuantu a los materialis, el suelu era d'arena compatá (de hormá que nu se levantaba al pisala) u cal (esta tamién s'alcuentraba enas pareis, pa que, ebiu al colol brancu, entrara lús ena casa).


[[Category:Costrucionis resiencialis]]
