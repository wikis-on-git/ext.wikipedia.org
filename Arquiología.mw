[[File:EXC. II.jpg|thumb|right|200 px| Labutus d'Arquiología.]]
L''''Arquiología''' (del [[Luenga griega|griegu]] «ἀρχαίος» ''archaios'' (antiguu), i «λόγος» ''logos'' (cencia o estudiu)) es una disciplina qu'estudia las sociedais a través delos sus restus materialis, seyan estus intencionalis o no. La huerça d'arquiologus nel passau definierun l'arquiología comu ''el estudiu sistemáticu delos restus materialis dela vida umana ya desaparecía.''

Otrus arquiologus se centrarun enos aspetus condutistas i definierun l'arquiología comu la recostrución dela vida delos puebrus antiguus.

N'angunus paisis, especialmenti enos [[Estaus Uníus]], l'arquiología á siu considerá siempri comu una subdisciplina de l'antropología. Mentris esta se centrava nel estudiu delas colturas umanas, l'arqueología se dedicava al estudiu delas manifestacionis materialis d'essas mesmas colturas.

La moderna arquiología entra en relación con otras disciplinas científicas. Assina, los arquiologus, por establecel la cronología, escomençarun a gastal métodus de datación desenreoaus por otras cencias: el sistema del carbonu 14 (radiocarbonu) hue desenreoau polos físicus nuclearis, las ténicas de datación geológica se deben alos geólogus i las ténicas d'estudiu delos restus de fauna sonin obra delos paleontólogus.

Amás, pa recostruil antiguas hormas de vida, los arquiólogus gastan procedimentus dela sociología, la demografía, la geografía, la economía o las cencias políticas.

[[Category:Céncias socialis]]
