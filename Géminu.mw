'''Héminu''' (en griegu ''Γεμῖνος'') hue un astrónomu i matemáticu la Antigüeá.

== Via ==
Mu escasinus son los datus referentis a la via desti autol. Se desconoci el lugal la su nacéncia, anque polo común se dis sel de [[Roda]], pos, a lo menus, anduvu largu tiempu viviendu nella. Nacel lo bichó pal primel quartu el sigru primeru e. C., quiziá en [[Roda]]. Allí escomençaria los sus estuyus embahu los endirguis [[Posidoniu]], del que deprenderia céncias, pingándusi de l’astronomia i las matemáticas. Nu le sedrian desconocias las ensiñáncias i las noveais científicas alehandrinas dendi pa la su isla.

El escrebieru la su obra prencipal, la ''Introdución a las cosas que brillan'', es de esbariciosu dataeru, pos son poquinas las referéncias. 

Cumu qualisquiel enteletual la epoca, aballaria pa [[Roma]], quiziás endispués de bel conociu a [[Pompeyu]] dangún viahinu a la isla. Pol mé dél, se hadria cona ciaania romana.

== Obra ==
Héminu escrebió al tentu temas astronómicus i matemáticus con propósitu devurgaeru. La su prencipal obra es la ''Εἰσαγωγή εἰς τὰ φαινόμενα'' "''Introdución a las cosas que brillan''" u "''Introdución a los fenóminus''", obra de continiu astronómicu. Amás dellas, s’alcuentran otras que nu s’án conselvau cumu la ''Ποσιδόνιου Μετεωρολογικῶν ἐξήγεσις'' "''Espricación las custionis meteorolóhicas Posidóniu''" i la ''Toria matemática''.

La prencipal obra, la ''Εἰσαγωγή'', s’á trasmitiu deviia en quinzi capítulus andi se has un bandeu essehéticu pol custionis astronómicas heneralis cumu el zodiacu, los clissis, el mes lunal, los cérculus la esfera celesti, ortus, movicionis los pranetas, la Luna, el Sol i la Tierra i tal i mas.

== Abreviaturas ==
Dalcuerdu con el ''Liddel-Scott'', esti autol alcibi la abreviatura ''Gem.'' del su nombri latinizau ''Geminus''.

== Bibliografia ==
* Arato, ''Fenómenos''; Gémino, ''Introducción a los fenómenos'', trad. E. Calderón Dorda, Mairil, Gredos, 1993.
* Liddell H., G., Scott R., ''A Greek-English Lexico''n, Oxford, 1996.

{{Estoicismu}}

[[Category:Astronomia]]
[[Category:Céncias la salú]]
[[Category:Biografias]]
[[Category:Puesia]]
[[Category:Escrebioris]]
