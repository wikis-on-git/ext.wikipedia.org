'''Juan José Camisón Fernández''' es un filólogu i escrebiol [[Estremaura|estremeñu]] autol las obras ''Marabajas'' i ''Jarramplas''.

== Via ==
Tuvu nacéncia ena [[Torri Don Miguel|Torri]] en 'os 50. Los sus primerus estuyus huerun en [[Huenti Cantus]] i [[Caçris]]. Culsó Filolohia francesa i ingresa ena Univelsiá Salamanca, otuviendu la licenciatura i trebahandu cumu letol en [[Niça]] acontinación. Angañu es professol enas matérias Luenga i Literatura francesa ena Facurtá Holmación el Professorau ena  [[Univelsiá d'Estremaura|Univelsiá d'Estremaura]].

== Obra ==
Autol bilíngüi i ahechón, tien escrebiu albundosas obras lo mesmu en [[castellanu]] qu'en estremeñu. En castellanu son las obras:
* ''El corazón y la espada'', 1999.
* ''Sonetos de amor'', 2002.
* ''Jarramplas'', 2005.
* ''El sitarista de Jaisalmer y otros cuentos desconcertantes'' (2008)
* ''Cuentos desconcertantes II: Los invisibles'' (2008).

En [[Luenga estremeña|estremeñu]] á cultivau el relatu brevi i la puesia.
* ''Marabajas'', 2002.
* ''La mardición de Marián'', 2003.

Cumu filólogu tien escrebiu enos "Cuadernos de Filología Francesa" los endirguis al tentu Santa Ulália veloquilus estus: ''Santa Eulalia de Mérida en una cantilena francesa del siglo IX'' (2004) i ''La cantiléne de Sainte Eulalie'' (2006).
 
Nel su labutu cumu namorau la curtura estremeña tien escrebiu i participau paí nangunus trebahus cumu en ''Guijo de Granadilla, 100 años de imágenes'' (2007) andi s'enclui un testu n’estremeñu entitulau ''Cosas d’enantis'' u el endirgui ''El Capazo'' en ''Fiestas para viajar y conocer'' (2008). Pueminas suyus feguran tamién ena antolohia lingüística ''Iberia polyglotta'' (2006). D'especial enterés es el su ''Manifiesto sobre el extremeño'', bichu que leyó nel [[I Congresu al tentu el Estremeñu|I Congreso sobre el extremeño]] en [[Carçailla]] (2002). Angañu anda nel preparaeru un icionáriu, el ''Diccionario extremeño de la Sierra de Gata''.

Tolas sus obras puein velsi ena su páhina pressonal. 

Ena su ativiá cumu escrebiol á consiguiu várius prémius: los  “Gabriel y Galán” i “Luis Chamizo” puesia i hue finalista nel prémiu “Ateneo 1º de Mayo” puesia en [[Mairil]].

== Bibliografia ==
*  Martínez Terrón, L., ''Primera antología de poesía extremeña'', Cáceres, ed. Autor, 2005.
*  Páhina pressonal: http://www.telefonica.net/web2/juanjosecamison/.

== Atihus ==
[http://www.telefonica.net/web2/juanjosecamison Páhina pressonal] 

{{Literatura en estremeñu}}

{{DEFAULTSORT:Camison Fernandez, Juan Jose}}
[[Category:Escrebioris en estremeñu]]
[[Category:Literatura]]
[[Category:Puesia en estremeñu]]
[[Category:Escrebioris estremeñus]]
[[Category:Prosa en estremeñu]]
