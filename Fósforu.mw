{{Polmehoral}}
[[File:Red_phosphorus_in_a_tube_-_P_15_.jpg|thumb|200px|Fósforu.]]
El '''fósforu''' es un [[elementu químicu]] de [[númiru]] atómicu 15 y símbolu P. Es un nu [[metal]] multivalenti pertenecienti al grupu del [[nitrógenu]] (Grupu 15 (VA): nitrogenoideus) que se alcuentra ena [[naturaleza]] combinadu en fosfatus inorgánicus i en [[organismu]]s vivos peru nunca en estau fundamental. Es mu reativu i se ossia espontáneamenti en contatu con el [[ossígenu]] atmosféricu emitiendu [[luz]].

El fósforu cumu molécula de Pi («fosfatu inorgánicu»), horma parti delas moléculas de [[ADN]] i [[ARN]], las [[célula]]s lu gastan pa armacenal i transportal la [[energía]] meyianti el adenosín trifosfatu (ATP). Amás, la adición i eliminación de grupus fosfatu a las [[proteína]]s, fosforilación i desfosforilación, respetivamenti, es el mecanismu prencipal pa regulal la actividá de proteínas intracelularis i de esi modu el [[metabolismu]] delas [[célula]]s [[Eukaryota|eucariotas]] talis cumu los espermatozoidis.

Nel su ciclu sedimentariu, el su reservoriu es la corteça terrestri. El elementu se armazena en [[roca]]s fosfatas i a meyia que estas son erosionas se van liberandu compuestus fosfataus hata el suelu i el [[áugua]]. Luegu son absorbius pol las prantas, a travis delas raízes, incorporándosi a los componentis vivus del sistema, a media que pasan pol los destintus nivelis tróficus. Una vez que los organismus (prantas o animalis) muerrin, se descomponin i se libera el fósforu conteniu ena materia orgánica.
