{{algotraortografia}}

[[File:B-a-c-h.svg|thumb|300px|right|El Motivu BACH.]]

En [[música]], el '''motivu BACH''' es un [[criptograma musical]] jormau pola secuencia de notas [[si bemol]], la, do y si natural, qu'ena notación musical [[Alemánia|alemana]] se mientan comu ''B, A, C, H''. ''B'' marca un ''si bemol'', mientris que la ''H'' marca un ''si natural''.

Esti motivu de cuatru notas ha síu gastau por una tupa compositoris comu homenaji a [[Johann Sebastian Bach]]. El primel ejempru del su gastu es una pieza de [[Jan Pieterszoon Sweelinck]], pero tamién podería sel que lo gastara comu homenaji a angunu de los antepassáus o familiaris de Bach, que muchus juerun tamién grandis músicus.

Bach usó esti motivu comu [[tema (música))|sujetu]] d'una [[fuga]] ena parti final de l'<nowiki/>'''[[Arti de la Fuga]]''' (Die Kunst der Fuge) ([[BWV]] 1080), una obra que no llegó a arrematal, ya que murió en [[1750]]. Pareci tamién en algotras piezas, comu ena final de la cuarta variación canónica de "Von Himmel Hoch", BWV 769. Assin y to la su pressencia nel penúltimu [[compás (música)|compás]] de "Kleines harmonisches Labyrint", BWV 591, no es mu sinificativa y la obra podería sel un plagiu (s'ha mentáu que l'auténticu autol podería sel [[Johan David Heinichen]]). Pareci tamién ena "Passión sigún San Matéu]] ena sección ''63.b'', andi el coru canta ''Warlich, dieser ist Gottes Sohn gewesen'' ("esti hombre ha síu en verdá l'hiju de Dios"). En muchas obras, enque no se tocan las notas B-A-C-H essatamenti, se gasta una tresposición de la mesma secuencia.

Dessiste una fuga pa tecláu en fa mayol d'unu los hijus de Bach, probabrimenti [[Johan Christian Bach]] o quiddiás [[Carl Philipp Emanuel Bach]], en que pareci el motivu, pero no jue ata'l sigru XIX cuandu l'intrés pola obra de Bach revivió y el motivu golvió a usalsi con cierta frecuencia.

Des que Bach usó un motivu sonoru basáu enas letras del su nombri, algotrus compositoris lo han usáu tamién comu recursu en [[fuga]]s u otras obras [[contrapuntu|contrapuntísticas]] comprejas.

== Obras en que pareci el motivu BACH ==

*[[1845]] - [[Robert Schumann]]: Seis fugas pa órganu, pedal de [[pianu]] o [[armóniu|armoniu]], Op. 60 
*[[1855]] - [[Franz Liszt]]: ''Fantasie und Fuge über das Thema B-A-C-H'', pa órganu (más tardi [[arregru|arregráu]] pa [[pianu]])
*[[1878]] - [[Nikolai Rimski-Kórsakov]]: ''Variations on BACH'', pa pianu 
*[[1900]] - [[Max Reger]]: ''Fantasia and Fugue on B-A-C-H'' pa órganu
*[[1910]] - [[Ferruccio Busoni]]: ''Fantasia contrappuntistica'' pa pianu (primel versión; otras versionis en [[1912]] y [[1922]])
*[[1911]] - [[Carl Nielsen]]: [[Conciertu]] pa [[Violín]] i [[Orquesta]] (Op. 33/FS 61) 
*[[1932]] - [[Arthur Honegger]]: ''Prélude, Arioso, Fughette'' pa pianu (más tardi arregráu pa orquesta de cuerda)
*[[1932]] - [[Francis Poulenc]]: ''Valse-improvisation sur le nom Bach'' pa pianu 
*[[1937]]-[[1938|38]] - [[Anton Webern]]: ''[[Cuartetu de cuerda]]'' (las tonalidáis están basas nel motivu BACH)
*[[1952]] - [[Jean Coulthard]]: ''Variations on BACH'' pa pianu 
*[[1952]] - [[Luigi Dallapiccola]]: ''Cuadernu musical de Annalibera'' 
*[[1964]] - [[Arvo Pärt]]: ''Collage over B-A-C-H'' pa [[instrument de corda|cordes]], [[obói]], [[clavicordiu]] y [[pianu]] 
*[[1974]] - [[Rudolf Brucci]]: ''Metamorfosis B-A-C-H'' pa cuerdes
*[[1976]] - [[Milos Sokola]]: ''Passacaglia quasi Toccata on B-A-C-H'' pa órganu
*[[1985]] - [[Alfred Schnittke]]: ''Concerto Grosso No. 3'' 
*Anys [[1990|90]] - [[Ron Nelson]]: ''Passacaglia (Homage on B-A-C-H)'' pa conjuntu de vientu

Juera de l'ámbiti musical, el motivu tieni cierta importancia nel argumentu d'angunus capítulus del libru ganaol del [[premiu Pulitzer]] ''[[Gödel, Escher, Bach]]'', de [[Douglas Hofstadter]].
