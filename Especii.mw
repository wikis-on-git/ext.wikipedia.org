En [[taxonomía]], se denomina especii (del latín species) a la unidá básica de crasificación biológica. Una especii es un conjuntu de [[organismu]]s o puebracionis naturalis capacis de entricruzalsi i producil descendencia fértil, anque —en prencipiu— nu con biembrus de puebracionis pertenecientis a otras especis. En muchus casus los endividus que se separan de la [[puebración]] original i se aíslan del restu puein arcanzal una diferenciación suficienti comu pa convertilsi en una nueva especii, por tantu, el aislamientu reprodutivu respetu de otras puebracionis es crucial. En definitiva, una especii es un grupu de [[organismu]]s reprodutivamenti homogéneu, anque mu cambianti a lo largu del [[tiempu]] y el [[espaciu]].

Los nombris comunis delas [[Plantae|prantas]] i los [[Animalia|animalis]] correspondin argunas vezis con su respetiva especii biológica (por ejemplu, «[[león]]», «morsa» i «árbol del alcanfor»), peru con mucha frecuencia nu es así: por ejemplu, la [[parabra]] patu se refieri a una veintena de especis de divelsus génerus, comu el patu domésticu. Por ellu, pala denominación delas especis se gasta la nomenclatura binomial, meyianti la qual ca especii quea inequívocamenti definia con dus parabras —por ejemplu Homo sapiens, la especii umana—. En esta nomenclatura, el primel términu correspondi al géneru: el rangu taxonómicu superiol nel que se puein agrupal las especis.
