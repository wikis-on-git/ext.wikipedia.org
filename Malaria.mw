La '''malaria''' (del [[luenga italiana|italianu]] [[Edá Meia|medieval]] «[[teoría miasmática la malotia|mal airi]]») o '''paludismu''' (de ''paludis'', [[casu genitivu|genitivu]] del términu [[latín|latinu]] ''palus'': ciénaga o [[pantanou]] y de -ismu, en esti casu ación o procesu patológicu) es una malotia producía por parásitus del géneru ''[[Plasmodium]]'', y argunus estudius centíficus sugierin que pú havelsi transmitíu al sel umanu a través los [[gorila ocidental|gorilas ocidentalis]].<ref>Cf. A. R. [http://www.elpais.com/articulo/sociedad/malaria/viene/gorilas/elpepusoc/20100922elpepusoc_9/Tes «La malaria vieni de los gorilas.» 22 de setiembri de 2010.] ''El País''.</ref> Es la primera malotia d'importancia entri las malotias debilitantis. Entri 700&nbsp;000 y 2&nbsp;700&nbsp;000 personas muerin al añu por causa de la malaria, de los cualis más del 75{{esd}}% son niñus en zonas [[endémicu|endémicas]] d'África.<ref name=Breman/><ref>World Health Organization "World Malaria Report 2008". isbn 978-92-4-156369-7 Página xvi https://books.google.com.ar/books?id=KNW8BPoyurEC&pg=PR16&dq=malaria+end%C3%A9mica&hl=es&sa=X&ei=RcnrVN3-HKXIsQTLsoDYCQ&ved=0CB8Q6AEwAQ#v=onepage&q=malaria%20end%C3%A9mica&f=false ''"En 2008 había 109 países con malaria endémica, 45 de ellos en la Región de África de la OMS."''</ref> Asimesmu, causa aproximadamenti entri 400&nbsp;y 900 millonis casus de fiebri aguda al añu en la población infantil (menoris de cincu añus) en ichas zonas.<ref name=Breman/> En mayu de 2007, l'[[Asamblea Mundial la Salú]] decidió conmemoral el [[25 abril]] el ''[[Día Mundial del Paludismu]]''.<ref>http://www.who.int/mediacentre/events/annual/malaria/es/index.html|título=Día Mundial del Paludismo [[Organización Mundial la Salú]].</ref>

La malotia puei sel causá por una o por varias de las diferentis especis de ''[[Plasmodium]]'': ''[[Plasmodium falciparum]]'', ''[[Plasmodium vivax]]'', ''[[Plasmodium malariae]]'', ''[[Plasmodium ovale]]'' o ''[[Plasmodium knowlesi]]'', las tres primeras de las cualis son las reportás en el continenti americanu. Los vectoris d'esta malotia son diversas especis del mosquitu del géneru ''[[Anopheles]]''. Tan sólu las hembras d'esti [[mosquitu]] son las que s'alimentan de sangri pa puel madural los güevus; los machus no pican y no puein transmitil malotias, ya que únicamenti s'alimentan de néctaris y jugus vegetalis.

L'única forma posibli de contagiu directu entri umanus es que una persona embarazá lo transmita por vía [[placenta]]ria al fetu, tamién es posibli la transmisión por [[transfusión sanguínea|transfusionis sanguíneas]] de donantis qu'án padecíu la malotia, o bien, pola transmisión directa a través de la picadura d'un mosquitu.

En regionis ondi la malaria es altamenti endémica, las personas s'infectan tan a menú que desarrollan la [[Sistema inmunitariu adquiríu|inmunidá adquiría]], es izil, son portaoris más o menus asintomáticus del parásitu.

Cá añu se presentan 396 millonis de casus de paludismu. La mayor parti la carga de [[morbilidá]] se registra en el [[África]], al sur del [[Sahara]].<ref>[http://www.who.int/water_sanitation_health/publications/facts2004/es/index.html]</ref>

El primer intentu d'una vacuna sintética contra la malaria hue realizau en 1997 pol equipu de [[Manuel Elkin Patarroyo]]; los resultaus huerun desigualis, alcanzandu comu máximu una eficacia del 28% en Sudamérica.<ref>Cf.  [https://web.archive.org/web/20110720142040/http://www.thecochranelibrary.com/userfiles/ccoch/file/CD005966.pdf Graves, P. M. y Gelband, H., «Vaccines for preventing malaria (SPf66) (Review)», ''The Cochrane Library'', 2009, (2), págs. 1-38.]</ref> En 2010, la vacuna aparecía catalogada como «inactiva» por la [[Organización Mundial de la Salú].<ref>Cf. [http://www.who.int/vaccine_research/links/Rainbow/en/ WHO, «Tables of Malaria Vaccine Projects Globally», 2010, Initiative for Vaccine Research.]</ref>

En agostu de 2013 s'anunció qu'una vacuna en estudiu en fasi I alcanzaba una eficacia d'un 100{{esd}}%.<ref>Cf. María Valerio, [http://www.elmundo.es/elmundosalud/2013/08/08/biociencia/1375986959.html «Una nueva y prometedora vacuna contra la malaria.» 8 de agosto de 2013.] ''El Mundo''.</ref>

== Guípesi tamién ==
* [[DDT]]
* [[Anemia de células falciformis]]
* [[Talasemia]]
* [[Antipalúdicu]]

== Huentis ==

=== Referéncias ===
{{Listaref|2}}

=== Bibliografía ===
* Rodríguez Ocaña E, Ballester Añón R, Perdiguero E, Medina Doménech RM, Molero Mesa J. (2003) ''La acción médico-social contra el paludismo en la España metropolitana y colonial del siglo XX''. Madrid: Consejo Superior de Investigaciones Científicas.
* Cueto, Marcos (2007). Cold war, deadly fevers: malaria eradication in Mexico, 1955-1975 / Marcos. Washington, D.C.: Woodrow Wilson Center Press; Baltimore: [[Johns Hopkins University Press]], c2007.
* Robbins y Cotran (2010). ''Patología Estructural y funcional''. 8.ª Edición. Ed. Elsevier Saunders.
* P.R Murray, K.S Rosenthal, M.A Pfaller  (2009) ''Microbiología Médica''. 6.ª Edición.  Ed. Elsevier.

== Atijus ==
{{commonscat}}
;En español
* [http://www.nlm.nih.gov/medlineplus/spanish/ency/article/000621.htm Malaria, en MedlinePlus]
* [http://lamalaria.com/malaria/distribucion-geografica/ Distribución geográfica la malaria: paísis y continentis]
* '''Microbiología clínica''' (''on-line''). [http://requenarolania.wixsite.com/jmr-miclin/tema-25-plasmodium Tema 25. Género ''Plasmodium'']
;En ingrés
* [http://www.who.int/malaria/en/ Malaria en la Organización Mundial la Salú -WHO-]

[[Category:Malaria| ]]
