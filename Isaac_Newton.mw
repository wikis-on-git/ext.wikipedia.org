[[File:GodfreyKneller-IsaacNewton-1689.jpg|thumb|right|Isaac Newton]]

Sir '''Isaac Newton''', (4 d'Eneru, 1643 – 31 e Marzu, 1727) hue un [[Céncia|centíficu]], [[Física|físicu]], [[Filusofía|filósofu]], i [[Matemáticas|matemáticu]] [[Ingalaterra|ingrés]], autol de los ''Philosophiae Naturalis Principia Mathematica'' , mentau tamién cumu los ''Principia'', ondi descrebió la [[Graveá|lei de gravitación universal]] i estableció las basis de la Mecánica Crásica pol mé las [[Leis de Newton|leis]] que tién el su nombri. Entri algotrus descubrimientus centíficus destacan los labutus al tentu la naturaleza la [[lus]] i la [[ótica]] (que prehéntansi prencipalmenti nel ''Opticks'') i el desarrollu el [[Cálculu|cálculu matemáticu]].

Newton hue el primeru en prebal que las leis naturalis que gobielnan la movición ena [[Tierra]] i las que gobielnan la movición de los cuelpus celestis son las mesmas. Es alicuandu, conociu cumu el centíficu más grandi e tolos tiempus i el su labutu cumu la cimera e la [[Revolución Centífica|Revolución centífica]].
Veloquí angunus chascus qu'enhalló: el descubrimientu e qu'el espetru e [[colol]] que se guipa deque la lus branca pasa pun [[Prisma]] es es inerenti a esa lus, pol vedi provinil endi el prisma (cumu iba siu postulau pol [[Roger Bacon]] nel sigru XIII); la su ergumentación al tentu la posibiliá de que la lus huera cuaharingá pol partículas; el su desarrollo duna Lei de condución Télmica, que descrebi la tasa e friascu e los ohetus espuestus al [[Airi]]; los sus estuyus al tentu la [[Velociá del Son]] nel airi; i la su prepuesta duna teoría al tentu el orihin de las [[estrellas]].

Newton compalti con [[Gottfried Leibniz|Leibniz]] la fama pol desarrollu el [[cálculu|cálculu entegral i deferencial]], que gastó pa hormulal las sus leis de la física. Mesmaenti contribuyó nalgotrus pranus de las matemáticas, cuaharingandu el teorema el binomiu. El matemáticu i físicu matemáticu [[Joseph Louis Lagrange]] (1736–1813), ihu que ''"Newton hue el más grandi héniu c'aiga desistiu i tamién el más afortunau, pus namás se puei atopal una vedi un sistema que deriha el mundu."''

== Labutus ==
* ''Method of Fluxions'' (1671)
* ''Philosophiae Naturalis Principia Mathematica'' (1687)
* ''Opticks'' (1704)
* ''Arithmetica Universalis'' (1707)

== Atijus ==
{{Commonscat|Isaac Newton}}

{{DEFAULTSORT:Newton,Isaac}}

[[Category:Científicus]]
[[Category:Astronomia]]
[[Category:Física]]
[[Category:Matemáticas]]
