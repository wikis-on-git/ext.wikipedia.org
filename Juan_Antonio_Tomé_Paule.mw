'''Juan Antonio Tomé Paule''' es un escrebiol estremeñu.

==Via==
Tomé Paule tuvu nacencia en [[Poçuelu de Çarçón]], [[Caçris]], nel 1933. Trebaju comu maestruscuela en [[Gata]] pol dos añus i mas de quarenta en [[Hoyus]]. Tamién andaba comu corresponsal el diáriu estremeñu HOY dende el 1954. 
Ogañu está jubilau i vivi ena villa [[Hoyus]].

==Obra==
A Juan Antonio le cumprió de siempri el escrebieru, bichu que cautiva lo mesmu en [[luenga castellana|castellanu]] qu’en [[luenga estremeña|estremeñu]]. Amás tien colabutau en destintas pubricacionis, hueraparti la su labol pal periódicu HOY. Consiguió prémius i galardonis en destintus certámin puéticus en deferentis lugaris la geografia estremeña. El su puema ''Un mundo cambiáu'', quiziá el mas sonau, alcibó el accesit ena 7a eición el conculsu puéticu "Ruta de la Plata" ena categoria de habla populal.

==Bibliografia==
* Martínez Terrón, L., ''Primera Antología de Poesía Extremeña'', Caçris, ei. autol, 2005.

{{DEFAULTSORT:Tomé Paule, Juan Antonio}}
[[Category:Escrebioris estremeñus]]
[[Category:Escrebioris en estremeñu]]
[[Category:Escrebioris estremeñus en castellanu]]
