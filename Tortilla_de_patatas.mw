[[Archivu:Tortilla de patatas.jpg|miniaturadeimagen|250px|Tortilla de patatas, ca unu la pue jadel más o menus fofa, según el su propiu gustu.]]
[[Archivu:Pincho de tortilla - Madrid.jpg|250px|thumb|El '''pinchu tortilla''']]
[[Archivu:Bocadillo de Tortilla de patatas - 34.jpg|250px|thumb|Bocadillu de tortilla de patatas]]


La '''tortilla de patata''', o '''tortilla de patatas''' es una tortilla (amu, güevu batíu y aluegu fritu<ref>[[drae:tortilla|Diccionario de la Real Academia Española]]</ref>) con patatas, anque tamién puei tenel cebolla o cachinus de chorizu. Esti es unu de los platus más tradicionalis de la cocina española, y puei encontralsi en cualisquier casinu, taberna, fonda o restauranti de España.

== Estoria ==
La papa o patata es una planta traía de las Américas por los conquistaoris comu el tomati, el pimientu y tantas otrus.

Andenantis s'idía que la tortilla de patatas l'habían inventau en las tierras navarras en tiempus de los carlistas, sin sabel si era ciertu o no, peru ara en el libru ''La patata en España: historia y agroecología del tubérculo andino'', escribíu por el sabiu centíficu del CSIC Javier López Linaje,<ref>López Linage, Javier. La Patata en España. Historia y agroecología del tubérculo andino. Editorial:
Mº Medio Ambiente y Medio Rural y Marino. 2008 (1ª Ed.)</ref> del Centro de Ciencias Humanas y Sociales del CSIC, ha descubiertu el origin de la tortilla española en el lugal estremeñu de [[Villanueva la Serena|Villanueva de la Serena]] ([[Provincia de Baajós|Badajoz]]), duranti el siglo XVIII. El libru mentau contieni datus concretus ondi se parla de la tortilla de patatas en esti lugal unos veinti añus andenatis de las primeras mencionis de la leyenda navarra. En concretu, López linaje señala que el firmanti del escritu que asina lo prueba, Joseph de Tena Godoy y Malfeyto, la fechó en la comarca de La Serena, el 27 de febreru de 1798. La publicación se jidu en el Semanario de Agricoltura y Artes (en el número 85, volumen IV, páginas 111-112).<ref>[http://www.hoy.es/20081109/sociedad/hallazgo-extremeno-tortilla-busca-20081109.html Diario Hoy 09.11.2008]</ref> En la obra se mientan documentus que parlan de la tortilla de patatas, y atribuyi la su invención a Joseph de Tena Godoy y al marqués de Robledo, dos hacendaus ilustraus de Villanueva de la Serena, que trataban de dal con un alimentu baratu basau en la patata para paliar las jambrunas. Lo primeru que se le vinu a las mientis jue conseguil pan de patatas, peru en vez de meterlu en jornu pasalu por la sartén. Con la ayúas de varias mujeris del lugal, con albiliá en la cocina jue evolucionandu a fritalu, con l'aceiti d'oliva de p'allí, las patatas juerun cortás sin la necesiá de jadelas jarinas y aluegu l'echarun güevu batíu, queandu tous asombraítus de esi manjal.<ref>[http://www.muyhistoria.es/curiosidades/preguntas-respuestas/iquien-invento-la-tortilla-de-patatas ¿Quien inventó la tortilla de patatas? Muy Historia. Revista de Divulgación]</ref>

En Villanueva de la Serena endi jadi cuantuá la tortilla de patatas está presenti en las sus tradicionis de cocina. El Día de la Jira, el Lunis de Pascua, la tortilla de patatas es protagonista para disfrutal de esti día de campu. Amás endi el año 2013, pa celebral el descubrimientu del origin villanovensi de la tortilla de patatas, tienin lo que han dau en llamal ''la Feria de la Tortilla'' en Villanueva de la Serena.<ref>[http://www.villanuevadelaserena.es/concejalias/cultura/item/tortilla-de-patatas.html Feria de la Tortilla de Patatas. Ayuntamiento de Villanueva de la Serena]</ref>
[[Archivu:Animación de una Tortilla de Patata en 3D.webm|miniaturadeimagen|254x254px|Animación 3D de una tortilla de patatas]]

== Referencias ==
{{Prantilla:Listaref|2}}
