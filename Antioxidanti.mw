[[File:Glutathione-3D-vdW.png|thumb|right|300px|Modelu de llenauo d'espacius del [[metabolómica|metabolitu]] antioxidanti [[glutatión]]. L'esfera amarilla es el átomu reductor activu del azufri que proporciona actividá antioxidanti, mientras que las esferas rojas, azules, blancas, grises y negras representan los átomus d'oxígenu, nitrógenu, hidrógenu, y carbonu respectivamenti.]]

Un '''antioxidanti''' es una [[molécula]] capaz e retardal o prevenil la [[reducción-oxidación|oxidación]] d'otras moléculas. L'oxidación es una [[reazión química]] de transferencia d'[[electrón|electronis]] e una sustancia a un [[oxidanti|agenti oxidanti]]. Las reaziones d'oxidación puen producil [[Radical libri|radicalis libris]] que comincian [[reazión en cadena|reazionis en cadena]] que dañan las [[célula]]s. Los antioxidantis terminan estas reazionis quitandu intermeyus del radical libri e inhiben otras reazionis e [[oxidación]] oxidándosi ellos mesmus. Debíu a estu es que los antioxidantis son a menú [[reductor|agentis reductoris]] talis comu [[tiol]]is o [[polifenol]]is. Los antioxidantis s'encuentran conteníus en el [[olivu]], [[aju]], [[arroz]] integral, [[sidru]], [[coliflor]], [[brócoli]], [[berenjena]], [[jengibri]], [[perejil]], [[cebolla]], [[cítricus]], semolina, [[tomati]]s, aceiti de semilla de la [[vid]], [[té]], [[Rosmarinus officinalis|romeru]], enti otra hartá sustancias. La capacidá antioxidanti d'argunus frutus, comu es el casu las berenjenas, es mayor duranti los sus estadíus inicialis.<ref>Zaro, María José. "Análisis de factores que afectan la acumulación, distribución y estabilidad de antioxidantes de naturaleza fenólica en berenjena (Solanum melongena L.)". 2014. Página 208. url=http://sedici.unlp.edu.ar/handle/10915/35592</ref> Tamién son parti importanti constituyenti la [[leche materna]].

Manqui las reazionis de oxidación son crucialis pa la vida, tamién puen sel perjudicialis; polo tantu las [[plantae|plantas]] y los [[animalia|animalis]] mantienin complejus sistemas e múltiplis tipus e antioxidantis, talis comu [[glutatión]], [[vitamina C]], y [[vitamina E]], asín comu [[enzima]]s talis comu la [[catalasa]], [[superóxidu dismutasa]] y varias [[peroxidasa]]s. Los nivelis bajus e antioxidantis o la [[inhibior enzimáticu|inhibición]] las enzimas antioxidantis causan [[estrés oxidativu]] y puen dañal o arrebanal las células.

El estrés oxidativo ai síu asociau a la patogénesis d'una hartá enfermedadis humanas. Por esta razón la [[farmacología]] estudia de forma intensiva el usu d'antioxidantis, particularmenti comu tratamientu pa [[azidenti cerebrovascular|azidentis cerebrovascularis]] y [[enfermedá neurodegenerativa|enfermedadis neurodegenerativas]]. Sin embargu, se desconoci si el estrés oxidativu es la causa o la consecuencia de talis enfermedadis. Los antioxidantis tamién son ampliamenti utilizaus com'ingredientes en [[suplementu dietéticu|suplementus dietéticus]] con l'esperanza de mantenel la salú y de prevenil enfermedadis talis comu'l [[cancru]] y la [[cardiopatía isquémica]]. Manqui argunus estudius ain sugeríu que los suplementus antioxidantis tien beneficius pa la salú, otrus grandis [[ensayu clínicu|ensayus clínicus]] no detectun nenguna ventaja pa las formulacionis probáas y el esceso la suplementación pué llegal a sel dañinu. Además d'estas aplicacionis en medicina los antioxidantis tien una hartá aplicacionis industrialis, talis comu [[conservanti]]s d'alimentus y cosméticus y la prevención la degradación del [[cauchu]] y la [[gasolina]].

== Estrés oxidativu y enfermedadis ==
Se piensa qu'el [[estrés oxidativu]] contribuyi al desarrollu d'una amplia gama d'enfermedadis incluyendu la [[enfermedá d'Alzheimer]],<ref>Christen Y. "Oxidative stress and Alzheimer disease". url=http://www.ajcn.org/cgi/content/full/71/2/621s. Am J Clin Nutr; 71(2):621S-629S. (2000). PMID 10681270}}</ref><ref>Nunomura A, Castellani R, Zhu X, Moreira P, Perry G, Smith M. "Involvement of oxidative stress in Alzheimer disease". J Neuropathol Exp Neurol; 65(7):631-41. (2006) PMID 16825950</ref> l'[[enfermedá de Parkinson]],<ref>Wood-Kaczmar A, Gandhi S, Wood N. "Understanding the molecular causes of Parkinson's disease". Trends Mol Med; 12(11): 521-8. (2006). PMID 17027339</ref> las patologías causás pola [[diabetis mellitus|diabetis]],<ref>Davì G, Falco A, Patrono C. "Lipid peroxidation in diabetes mellitus". Antioxid Redox Signal; 7(1–2):256-68. PMID 15650413</ref><ref>Giugliano D, Ceriello A, Paolisso G. "Oxidative stress and diabetic vascular complications". Diabetes Care; 19(3):257-67. (1996)  PMID 8742574</ref> la [[artritis reumatoidi]],<ref>Hitchon C, El-Gabalawy H. "Oxidation in rheumatoid arthritis" url=http://www.pubmedcentral.nih.gov/articlerender.fcgi?tool=pubmed&pubmedid=15535839 . Arthritis Res Ther; 6(6):265-78. (2004) PMID 15535839</ref> y [[neurodegeneración]] en enfermedadis e las neuronas motoras.<ref>=Cookson M, Shaw P. "Oxidative stress and motor neurone disease". Brain Pathol; 9(1):165-86. (1999) pmid=9989458</ref> En una hartá d'estus casus, no es claru si los oxidantis desencadenan la enfermedá, o si se producin comu consecuencia d'esta y provocan los síntomas la enfermedá;<ref>Valko M, Leibfritz D, Moncol J, Cronin M, Mazur M, Telser J. "Free radicals and antioxidants in normal physiological functions and human disease". Int J Biochem Cell Biol; 39(1):44–84. (2007). PMID 16978905</ref>  com'alternativa plausibli, una enfermedá neurodegenerativa pué resultal del transporti axonal defectuosu las mitocondrias que realizan reazionis d'oxidación. Un casu en el cual estu encaja es en el particularmenti bien comprendíu papel del estrés oxidativu en las [[enfermedad cardiovascular|enfermedadis cardiovascularis]]. Equí, la oxidación e la [[lipoproteína de baja densidá]] (LDL) pareci azional el procesu del aterogénesis, que da lugar a la [[aterosclerosis]], y finalmenti a la enfermedá cardiovascular.<ref>Van Gaal L, Mertens I, De Block C. "Mechanisms linking obesity with cardiovascular disease". Nature; 444(7121):875-80. (2006) pmid=17167476</ref><ref>Aviram M. "Review of human studies on oxidative damage and antioxidant protection related to cardiovascular diseases". Free Radic Res; 33:S85–97. (2000). pmid=11191279</ref> Del mismo modu, numerosus estudius ain observau qu'el estrés oxidativu promuevi la [[apoptosis]] por diferentis vías de señalización.<ref>González D., Rodríguez, A.B., Pariente, J.A. (2014). "[http://link.springer.com/article/10.1007/s11010-014-1979-5 TNFa-induced apoptosis in human myeloid cell lines HL-60 and K562 is dependent of intracellular ROS generation]". Molecular and Cellular Biochemistry '''390''': 281-287.</ref> 

Una dieta con pocas calorías prolonga la esperanza de vida meya y máxima en una hartá animalis. Este efectu pué implical una reduzión en el estrés oxidativu.<ref>doi=10.1073/pnas.0510452103. G. López-Lluch, N. Hunt, B. Jones, M. Zhu, H. Jamieson, S. Hilmer, M. V. Cascajo, J. Allard, D. K. Ingram, P. Navas, and R. de Cabo. "Calorie restriction induces mitochondrial biogenesis and bioenergetic efficiency". Proc Natl Acad Sci U S A. (2006). 103(6):1768 – 1773. pmid=16446459</ref> Mientras que ai güena evidencia que sustenta el papel del estrés oxidativu en el envejecimientu en organismus modelu talis ''[[Drosophila melanogaster]]'' y ''[[Caenorhabditis elegans]]'',<ref>Larsen P. "Aging and resistance to oxidative damage in Caenorhabditis elegans". url=http://www.ncbi.nlm.nih.gov/entrez/utils/fref.fcgi?itool=AbstractPlus-def&PrId=3494&uid=8415630&db=pubmed&url=http://www.pubmedcentral.nih.gov/articlerender.fcgi?tool=pubmed&pubmedid=8415630. Proc Natl Acad Sci U S A; 90(19):8905–9. (1993). PMID 8415630</ref><ref>Helfand S, Rogina B. "Genetics of aging in the fruit fly, Drosophila melanogaster". Annu Rev Genet; 37:329-48. (2003). PMID 14616064</ref> l'evidencia en mamíferus es menus clara.<ref>Sohal R, Mockett R, Orr W. "Mechanisms of aging: an appraisal of the oxidative stress hypothesis". Free Radic Biol Med; 33(5):575-86. (2002). PMID 12208343</ref><ref>Sohal R. "Role of oxidative stress and protein oxidation in the aging process". Free Radic Biol Med; 33(1):37–44. (2002). PMID 12086680</ref><ref>Rattan S. "Theories of biological aging: genes, proteins, and free radicals". Free Radic Res; 40(12):1230–8. (2006). PMID 17090411</ref> Dietas abundantis en frutas y vegetalis, que posein elevaus nivelis d'antioxidantis, promuevin la [[salú]] y reducin los efectos del envejecimientu, no obstanti la suplementación antioxidanti la vitamina no tié nengún efectu perceptibli en el procesu d'envejecimientu, asín que los efectus las frutas y vegetalis puen no estal relacionaus con el su conteníu d'antioxidantis.<ref>Thomas D. "Vitamins in health and aging". Clin Geriatr Med; 20(2):259-74. (2004). PMID 15182881</ref><ref>Ward J. "Should antioxidant vitamins be routinely recommended for older people?" Drugs Aging; 12(3):169-75. (1998) PMID 9534018</ref>

== Véasi tamien ==

* [[Hormesis]]
* [[Degradación e polímerus]]

== Huentis ==

=== Referéncias ===
{{listaref|2|barra=300}}

=== Bibliografía ===
* Nick Lane ''Oxygen: The Molecule That Made the World'' (Oxford University Press, 2003) ISBN 0-19-860783-0
* Barry Halliwell and John M.C. Gutteridge ''Free Radicals in Biology and Medicine''(Oxford University Press, 2007) ISBN 0-19-856869-X
* Jan Pokorny, Nelly Yanishlieva and Michael H. Gordon ''Antioxidants in Food: Practical Applications'' (CRC Press Inc, 2001) ISBN 0-8493-1222-1

== Atijus ==
* [http://www.senescence.info/causes.html Teorías del envejecimientu basás en el dañu]
* [http://www.ext.colostate.edu/pubs/columnnn/nn000322.html Condumius que son ricus en antioxidantis]
* [http://web.archive.org/web/http://www.ific.org/publications/factsheets/antioxidantfs.cfm Lista d'antioxidantis, huentis alimentarias y beneficius potencialis]
* [http://www.nlm.nih.gov/medlineplus/antioxidants.html MedlinePlus: Antioxidants.]

[[Category:Antioxidantis]]
[[Category:Fisiología]]
[[Category:Sustancias enti-envejecimientu]]
