En lingüística, '''mestura'''.

El télminu procei del griegu ''κρᾶσις'' "mestura el vinu con áugua". En fonética dessina a la mestura dos parabras que, en amenizandu la primel dellas en vocal i la segunda empençandu cola mesma bicha, se hampa anguna las vocalis. 

En griegu antíguu era un fenóminu relativamenti frecuenti con conhuncionis, alvérbius, artículus  i pronombris. Cuentaba con representación gráfica pol mé dun destraci engarabatau pa la gocha [᾿] llamau ''κορώνις'' “corcová”: ''τοὔνομα < τὸ ὄνομα'',''ἐγᾦδα < ἐγὼ οἶδα'', ''κἄν < καὶ ἀν''.

En castellanu antíguu eran frecuentis tamién las crasis asseñalás nel escrebieru cumu velaquí estas: ''quel < que el'', ''dotro < de otro'', ''dello < de + ello''. El purtugués atual conselva angunas paí cumu ''dele < de + ele'', ''à < a + a'' u ''dalgum < de + algum''. Ansí tamién nel asturianu (''tol < to + el'') u el gallegu (''dun < de + un''). A esti tipu crasi muelnamenti se llama ''contraición''.

En estremeñu dessiti la crasi tamién enas categorias los endirgaoris, prencipalmenti alvérbius, prepusicionis, pronombris i artículu. Se destinguin cincu holmas crasi:
* Preposición + preposición: ''an < a + en'', ''den < de + en''.
* Preposición + artículu: ''pal < pa + el'', ''cona < con + la'', ''punu < pol + unu''.
* Preposición + pronombri: ''dessi < de + essi'', ''dalgotru < de + algotru'', ''notru < en + otru''.
* Preposición + adverbio: ''andi < a + ondi'', ''pondi < pol + ondi'', ''dencima < de + encima''.
* Indefinido + artículo: ''tol < tó + el'', ''tolas < toas + las''.

Nu se conhunda crasi con aglutinación, dá ena categoria los alvérbius, v. gr.: ''alogundispués < alogu + endispués'', ''veloquilu < ve + lo + equí + lu'', ''ondiquiá < ondi + quia''.

[[Category:Fonética]]

[[es:Crasis]]
[[wa:Etroclaedje]]
