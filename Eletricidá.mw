[[File:Tormenta sobre Madrid (Salamanca) 01.jpg|thumb|right|200 px|La eletricidá nuna de las sus manifestacionis naturalis: el relámpagu.]]
La '''eletricidá''' (del [[luenga griega|griegu]] ''elektron'', que senifica ''ámbal'') es un fenómenu físicu cuyu origin son las [[carga elétrica|cargas elétricas]] i cuya energia se muestra en fenómenus mecánicus, térmicus, luminosus i químicos, entri otros<ref>El pequeño Larousse Ilustrado 2006 Editorial Larousse, S. A ISBN 970-22-1233-2</ref>
<ref>Enciclopedia ilustrada Cumbre
1958
Editorial Cumbre, S. A.</ref><ref>Gran diccionario enciclopédico siglo xxi
2001
Ibalpe Internacional de Ediciones, S. A. DE C.V
ISBN 958-615-582-X</ref><ref name>
http://omega.ilce.edu.mx:3000/sites/ciencia/volumen2/ciencia3/107/htm/sec_16.htm
17 de júliu
 2008</ref>, en otras parabras es el fluju d'[[electron]]is. Se puei vél de holma natural en fenómenus amosféricus, por ejemplu los [[rayu]]s, que son descargas elétricas producias pola transferencia d'energia entri la ionosfera i la superficii terrestri (procesu compleju del que los rayus solu holman una parti). Otrus mecanismus elétricus naturalis los poemus alcontral en procesus biológicus, comu el huncionamientu del sistema nerviosu. Es la basi del huncionamientu d'albondu máquinas, dendi chiquininus eletrodomésticus hata sistemas de gran potencia comu los trenis d'arta velociá, i assina con tolos dispositivus eletrónicus.<ref>
Enciclopedia de Ciencia y Técnica Tomo 5. Electricidad
1984
Salvat Editores, S. A.
ISBN 84-345-4490-3
</ref> Amás es esencial pala producion de sustancias químicas comu el aluminiu i el cloru.

Tamien se conoci comu '''eletricidá''' a la rama de la [[física]] qu'estuya las leis que rigin el fenómenu i a la rama de la [[tenología]] que la gasta en aplicacionis práticas. Dendi que, en 1831, Faraday descubriera la holma de proucil [[corrienti elétrica|corrientis elétricas]] por [[enducion eletromagnética|enducion]] —fenómenu que premiti transholmal energia mecánica en energia elétrica— s'á convertiu nuna de las holmas d'energia mas emportantis pa el desarrollu tenológicu debiu a la su faciliá de generacion i distribucion i al su gran númeru d'aplicacionis.

La eletricidá es originá polas cargas elétricas, en reposu o en movicion, i las enteracionis entri ellas. Quandu varias cargas elétricas están en reposu relativu s'ejercin entri ellas [[huerça eletrostática|huerças eletrostáticas]]. Quandu las cargas elétricas están en movicion relativu s'ejercen tamien [[huerça manética|huerças manéticas]]. Se conocin dos tipus de cargas elétricas: positivas i negativas. Los átomus que conhorman la materia contienin partículas subatómicas positivas (protonis), negativas (eletronis) i neutras (neutronis). Tamien ain partículas elementalis cargás qu'en condicionis normalis no son establis, polo que se muestran solu en determinaus procesus comu los rayus cósmicus i las desintegracionis radiativas.<ref> http://www.universidadperu.com/electricidad-peru.php </ref>

La electricidá i el manetismu son dos aspetus deferentis dun mesmu fenómenu físicu, denominau [[electromanetismu]], descritu matemáticamenti polas ecuacionis de Maxwell. La movicion dun [[campu elétricu]] i la movicion acelerá de cargas elétricas genera ondas eletromanéticas (comu enas descargas de rayus que puein cuchal-se enos recetoris de radiu AM).<ref> Enciclopedia de Ciencia y Técnica Tomo 5 . Electricidad
1984
Salvat Editores S.A
ISBN 84-345-4490-3
</ref>

Debiu a las crecientis aplicacionis de la electriciá comu vetol energéticu, comu basi de las telecomunicacionis i pa el procesamientu d'enholmacion, unu de los prencipalis desafíus contemporáneus es generá-la de mó mas eficienti i con el ménimu enpatu ambiental.

== Huentis ==

<references/>

[[Category:Física]]
