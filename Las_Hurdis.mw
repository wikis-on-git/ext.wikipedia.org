[[File:Hurdes en extremadura.PNG|thumb|right|200 px|Assitiamientu Las Hurdis]]
'''Las Hurdis''' es una comarca d'[[Estremaúra]], assitiá nel norti la [[província de Caçris]]. Está asiajá namás por 5 monicípius i 43 núcleus de puebracion, delos cualis 5 ya están despuebraus. Es unu los lugaris ondi mas se palra el [[Luenga estremeña|estremeñu]].

La comarca siempri s'á caraterizau pol su atrasu i polas duras condicionis de via de los sus abitantis. Albondu enteletualis denunciarun esta situacion al préncipiu del sigru passau, comu [[Miguel de Unamuno]] o [[Luis Buñuel]], que derigió la pinicla ''Las Hurdes, tierra sin pan'' en 1932, pinicla bien polémica por otru lau.

Las Hurdis conserva güena palti de la su herencia cultural.

{{Almiental|Es por esu lo singulal y lo propiu de estas tierras de Las Jurdis, tantu en cuantu al paisaji comu a sus poblaoris y a sus tradicionis. Lugaris repletus de leyendas, se miri pa ondi se miri. Pa unus, habitáus por diosis; pa otrus, lejus de la manu de Dios. El jurdanu es anti tou jurdanu, y ama la su tierra regándula con el su suol. Ya idin angunus que Las Jurdis es el Tíbet de esta palti de p’acá.<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;[[Miguel Herrero Uceda|Miguel y Elisa Herrero Uceda]], El rey jurdanu, [[Mamaeña, relatos extremeños|Mamaeña, relatos extremeños]]}}

[[File:Carnaval hurdano.JPG|thumb|300px|Escena del Carnaval Jurdano]]
Mu propiu es el Carnaval Hurdanu <ref>Félix Barroso "Martilandrán vivirá este año el Carnaval Jurdano". El Periódico de Extremadura, 9 de febrero de 2014 </ref>poblau de seris fabulosus, ''el burru antrueju'', ''el machu lanú'', ''el obispu jurdanu'', ''los mozus del guinaldu''... unius a un ricu folclori, a la arquitectura vernácula y al paisaji. P'allí tou el pueblu participa; es por esu por lo que se idi ''Quien no se encarantoña no comi de la olla''.<ref>[[Miguel Herrero Uceda|Herrero Uceda, Miguel y Elisa]]: ''[[Mi Extremadura]]''. 2011</ref>

== Monicípius ==

{| class="wikitable"
|-
! Monicípiu !! Puebracion !! Superficii !! Densidá
|-
| [[Caminomoriscu]] || 1.256 || 147,6 || 8,51
|-
| [[Casaris]] || 554 || 20,75 || 26,70
|-
| [[Ladrillal]] || 224 || 53 || 4,23
|-
| [[Nuñomoral]] || 1.452 || 95 || 15,28
|-
| [[Pinofranqueau]] || 1.686 || 148,9 || 11,32
|}

== Huentis ==
{{listaref}}

[[Category:Província e Caçris]]
