[[File:Cándido Méndez en la clausura del 38 Congreso del PSOE.jpg|thumb|250px|Cándido Méndez en el 38 Congressu del [[PSOE]].]]
'''Cándido Méndez Rodríguez''' ([[Barcarrota]], Baajós, 28 [[eneru]] de 1952) es un sindicalista [[Estremaura|estremeñu]], secretariu general de la [[Unión General de Trabajadores]] dende 1994 i presienti de la Confederacion Uropea de Sindicatus entri 2003 i 2007.

Engenieru técnicu ena especialiá de químicu metalúrgicu, s'afilió a la Unión General de Trabajadores en 1970. En 1980 hue elegiu secretariu provincial de la UGT de Jaén i en 1986 secretariu general de la UGT d'[[Andaluzia]]. Tamién miembru del [[Partido Socialista Obrero Español]] dende 1970, hue diputau en el Parlamentu d'Andaluzia i en el Congressu de los Diputaus (1982-86).

El 10 abril de 1994 hue elegiu secretariu general de la Unión General de Trabajadores con el 75,25% de los votus de los delegaus, huendu reelegiu en abril de 1995, marçu de 1998, marçu de 2002 i juñu de 2005.

En el 10º Congressu de la Confederacion Uropea de Sindicatus, celebrau en mayu de 2003, hue elegiu presienti, cargu que ostentó ata el siguienti Congressu, en 2007, en el que hue supuestu por Wanja Lundby-Wedin.

{{commonscat|Cándido Méndez}}

[[Category:Pulíticus estremeñus]]
