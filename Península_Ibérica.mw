{{Polmehoral}}
[[Archivu:Península Ibérica no Erdapfel (original, 1492; fac-símile, 1908).jpg|alt=|miniaturadeimagen|300x300px|Afotu la Península Ibérica enda satélite]]
La '''Península Ibérica''' está sitiá nel suloesti [[Uropa]], arroeá pol [[Mari Mediterráneu]], el [[oceanu Alánticu]] i polos [[Pirineus]], que la deseparan del restu del [[continenti]] uropeu. Pol sul, la [[Península]] está desepará d'[[África]] ([[Marruecus]]) por el [[Estrechu Gibraltal]], qu'es la lindi entri el mari Mediterráneu i el oceanu Alánticu. 

La Península cuenta con 582.925 km<sup>2</sup> i drentu los sus arrayus geográficus s'atopan [[España]], [[Portugal]], [[Andorra]] i [[Gibraltal]]. El su centru geográficu está nel [[Cerro de los Ángeles]], en [[Getafe]]. El puntu mas cimeru es el [[Mulhacén]], en [[província Graná|Graná]], con 3.478 m de zimbra. El riu con mas longol es [[Taju]], con una [[largura]] de 1.007 [[km]] (731 km en [[España]] i 275 km en [[Portugal]]).

El su nombri provién del riu ''Iber'', quiziás el atual [[Ebru]], anque tamién puyera sel el [[Guadalquivil]] u algotru riu la región [[Güelva]], andi testus mu antíguus citan un riu ''Iberus'' i un puebru al que llaman [[iberu]]s. Dende tiempus remotus los [[griegus]] mentavan [[Iberia]] a la Península.

El [[geógrafu]] griegu [[Estrabón]], palrandu de la Península Ibérica, la compara con un pelleju güe<ref>Strab., II 1 30, 5 27; III 1 3</ref>: {{Almiental|''ἔοικε γὰρ βύρσῃ τεταμένη κατὰ μῆκος μέν ἀπὸ τῆς ἑσπέρας ἐπὶ τῆν ἕω τὰ πρόσθα ἔχουσῃ μέρη πρὸς τῇ ἕω κατὰ πλάτος δ' ἀπὸ τῶν ἄρκτων πρὸς νότον''
Ibéria se paici a un cueru güe destendia a lo largu de Ponienti a Salienti, conos miembrus lanterus apuntandu a Salienti, i a lo anchu de Norti a Sul|Estrabón, ''Geografia''.}}

Geologicamenti tien comu caraiterística especial que la huerça la su supifícii continental está confegurá comu una [[Meseta Central|meseta]], con una altura meya de 600 metrus pol cima el nivel el mari;  el su litoral norti, noroesti oesti es rocosu i con acantilaus, huendu el litoral esti, sulesti i sul mas suavi. Dalcuerdu a la situación geográfica, la Península Ibérica tamién horma parti de [[Fráncia]], ya qu'ésta s'entra házia el sul.

{| border="2" cellpadding="1" cellspacing="0" style="margin: 1ex 0; background: #f9f9f9; border: 1px #aaa solid; border-collapse: collapse; font-size: 95%;"
|+<big>'''Devisión política la Península Ibérica'''</big><ref>No se encluin [[Açoris]], [[Madeira]], [[Balearis]], [[Canárias]], [[Ceuta]] i [[Melilla]] pol no hormal parti de la Península Ibérica</ref>
|- align="center"
! País u dependéncia
! Puebración
! Longol (km²)
! Capital
|-
|{{AND}}
|align="right"|71.800
|align="right"|467,76
|[[Andorra la Vieja]]
|-
|{{ESP}}
|align="right"|44.000.000 aprox.
|align="right"|504.798
|[[Mairil]]
|-
|{{GIB}}
|align="right"|27.714
|align="right"|6,50
|[[Gibraltal]]
|-
|{{PRT}}
|align="right"|10.045.212
|align="right"|89.261,00
|[[Lisboa]]
|-
|{{FRA}}
|align="right"|Sul de Fráncia
|align="right"|Sul de Fráncia
|[[París]]
|- align="center"
! Península Ibérica
! align="right"|51.426.301
! align="right"|581.908,26
! 
|}

== Notas ==
{{listaref}}

[[Category:Geografia]]
