[[File:Pirate street vendor.jpg |300px|Right|thumb|Venta e discus piratas ena calli.]]
La pirateria moelna se da pol meyu la venta u distribuieru e material sin pagal los derechus d'autol, i pol tantu, se consiera una infración deliberá a la lehislación que protehi la propieá artística u enteletual. Estas cópias nu son legalis ena mayol parti los paisis, peru en angunus se premitin hazel cópias de material própiu pal usu privau. Estus atus encetan a llamalsi desta horma cumu una metáfora el lairu la propieá d'otras cumu hazian antiguamenti ena mari los piratas. La horma en que la hustícia ebi atual anti la realiçación destas cópias nu premitias es un tema que henera polémica nuna tupa paisis del mundu.

== Produtus "pirateaus" ==

Uguañoti desistin albondus artículus pirateaus, peru es mestel destacal los siguientis:

* [[Software]] | Pogramas d'ordinaol
* Boticas
* Huegus
* [[CD]]'s
* [[DVD]]'s
* [[Librus]]
* Ropas
* [[Gafas]]
* Çapatillas
* Biupirateria
* Produtus eportivus
* Goloris
* Relohis

== Pirateria en Internet ==

La pirateria en Internet se refieri a usu d'Internet pa copial u distribuil de horma ilegal pogramas nu autoriçaus. Los "piratas" puein gastal Internet pa toas u angunas las sus operacionis, encluyendu publiciá, ofertas, mercas u distribuieru e pogramas piratas. Internet prantea nuevus retus que nu se presentaban anteriolmenti, ebiu al hechu que á mehorau las condicionis pa heneral reproucionis nu autoriçás d'obras, huegus,...<br />Un chascu típicu d'esti fenómenu lo eviéncia craramenti Napster, que huncionó sin pagal regalias, inque desapaició ebiu al pobrema legal que se dió.

== Pirateria enhormática ==

La pirateria enhormática es el distribuieru u reproucieru ilegal de las huentis u apricacionis de pogramas pala su utiliçación comercial u particulal. La opinión dun gran setol la comuniá enhormática, endrentu el que s'alcuentran los própius piratas, es que el pobrema nu es solamenti legal, sinu tamién comercial: si las impreses fabricantis de pogramas, que son las emportantis vítimas de la pirateria, nu umentaran tantu los précius los sus produtus, la henti nu nesezitaria copial de horma ilegal. 

=== En España ===

Respetu a la distribución heugráfica la pirateria, el estuyu Mystery Shopper revela que en España, un 41% de las tiendas d'enhormática vendin pogramas pirata. [[Madril]], con un 42%, s'assitia mu cercana a esta cifra, mentris qu'en Barcelona arciendi al 54%. Pol autunomias, la Comuniá Valenciana es la que presenta el menol éndici e pirateria, con un 22%. Las províncias mas legalis son Lugu, Palma, Valencia i Málaga, enas cualis apenas se supera el 20%.

== Delitus contra la Propieá Enteletual ==

El derechu penal solu trata las infracionis mas gravis del ordin hurídicu. Nel marcu las
Propieais enteletualis, polo heneral solu se sancionan los atus de copial obras protehias con el fin de comercializal con produtus ilegalis.

=== Penaliçacionis ===

La prepuesta e Diretiva presentá pola Comisión Uropea pal combati las farsificacionis i la pirateria arrecohi penas de prisión de hata 4 añus, i murtas de 300.000 urus palos responsabris desta crasi e delitus endrentu d'organiçacionis criminalis entrinacionalis. 

== Consecuéncias ==
[[File:Compact disc.jpg|thumb|right|220px|CD p'agrabal]]
Violal los derechus d'autol pol parti los piratas de produtus curturalis niega a los artistas i entélpretis la ganáncia que henera el su labutu. En consecuéncia, las perdas mundialis enos setoris de la música, el cini i la pogramación, pudrian chegal a decenas de milis de millonis d'eurus pol añu. 

En relación a la endustria musical, la mayoria los grupus musicalis afirman que la su gran huenti d'engresus está enos concertus en vivu i que la disponibiliá el material de los músicus encrementa l'afluéncia e púbricu a los sus conciertus. Pol otra parti, ai quien piensa que cola venta e copias ilegalis cain los ingresus, i polo tantu, el setol perdi albondu.

El désitu e pogramas cumu P2P á chegau a hazel que grupus musicalis chambasin la su opinión negativa al respetu. Tratan d'aprovechalsi destas nuevas tendéncias pa ofrecel el su material de hormas alternativas, de manera que de lo qu'en prencipiu les viini mal puein chegal a sacal benefíciu. Esu se consegui pol meyu e descargas de temas concretus d'angún discu pol précius menoris a los atualis CDs.

== Atihus ==
* [http://www.sgae.es/contenido/cont.inm?instanceId=1182&tipoId=41&selectedMenu=1510 5 Mentiras al tentu la pirateria] Sigún la SGAE.
* [http://www.nosoypirata.com/ NoSoyPirata.Com] - Pratahorma alternativa que trata, dendi la legaliá, desmitifical la pirateria ena redi.
* [http://www.gnu.org/philosophy/words-to-avoid.es.html#Piracy Pirateria], en ''"Angunas parabras i frasis confusas que vali la pena evital"'' sigún GNU.
* [http://www.mcu.es/jsp/plantilla_wai.jsp?id=1&area=propint Propieá Enteletual] Menistériu e Curtura.
* [http://www.enterate.unam.mx/Articulos/julio/pirat.htm La pirateria delitu dificultosu e sancional]
* [[:n:es:Entrevista a David Bravo|Entrevista a David Bravo]], en [[:n:es:|Wikinotícias]]

<!--EntriGüiqui-->

[[Category:Enhormática]]

[[es:Infracción de copyright]]
[[fi:Tekijänoikeusloukkaus]]
[[fr:Infraction au droit d'auteur]]
[[gl:Piratería (dereito de autor)]]
[[no:Illegal kopiering]]
[[uk:Піратство (інтелектуальна власність)]]
