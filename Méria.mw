{{Destacau}}
{{Cordenás|38_54_00_N_06_20_00_W_|38° 54′ 0″ N, 6° 20′ 0″ W }}
{{Monicípiu
|nombri = Méria
|bandera = Bandera de Mérida.svg
|escú = Escudo de Mérida.svg
|imahen = 
|comuniá = Estremaura
|cp = 06800 - 06809
|superfici = 865,6
|artitú = 217
|longol = 344
|a = Mairil
|puebración = 56.395
|calendata = 2009
|hentilíciu = Emeritensi
|rius = Guadiana, Albarregas
|web = [http://www.merida.es/ www.merida.es/]
|asiahamientu = [[File:Meridalocation.png|150px|Situación de Mérida en España]][[File:Merida_-_Location.png|150px|Situación de Mérida en Extremadura]]}}

'''Méria''' es una ciá española, capital la [[Comuniá Autúnoma]] d'[[Estremaura]].
Aluspués de [[Baajós]] i [[Caçris]], es el tercel núcleu de puebración d'Estremaura.

La ciá destaca pol tenel un emportanti conhuntu arqueolóhicu que hizu que huera anombrá [[Patrimoñu la Umaniá]] pola [[UNESCO]] nel añu 1993. Cuenta con un gran númiru e monumentus i estruturas de gran emportáncia que mantienin viva la estória acontecia ena ciá una tupa sigrus atrás. Nu ostanti, esa estória viva contrasta cola actualiá i moerniá e los nuevus tiempus, prasmau enos eifícius de nueva costrución, moernus i huncionalis, qu'án convertiu a la ciá en tó un referenti e ciá congresual i e servícius. 

La ciá tien el entítulu de '''Mu nobli, antigua i leal ciá de Méria'''.

{{TOC chiquenina}}

== Demografia ==
En [[2009]], el censu el [[INE]] rustria 56.395 abitantis.
<br />
<center>
{| {{tabrabonita}}
!bgcolor=black colspan=20 style="color:white;"|Evolución demugráfica la ciá e Méria <ref><small>'''Huenti''': [[Puebración de hechu]] sigún el Estitutu Nacional d'Estaística d'España. [http://www.ine.es/intercensal/index Chambus de los monicípius enos Census de Puebración dendi 1842,] [http://www.ine.es/inebase2/leer.jsp?L=0&divi=DPOP&his=0 Seris de puebración de los monicípius d'España endi 1996]</small></ref>
|-
![[1857]]!!  [[1887]]!! [[1900]]!![[1910]] !! [[1920]] !! [[1930]] !! [[1940]] !! [[1950]] 
|-
| align=center| 5.505|| align=center| 10.063||align=center| 11.168||align=center| 14.633|| align=center| 15.502|| align=center| 19.354 || align=center| 25.501|| align=center| 23.835
|-
!  [[1960]]!! [[1970]] !! [[1981]] !! [[1991]] !! [[1996]] !! [[2001]] !! [[2006]] !! [[2009]]
|-
| align=center| 34.297|| align=center| 40.059|| align=center| 41.027|| align=center| 49.284|| align=center| 51.830 || align=center|50.271||  align=center|53.915 ||align=center|56.395
|}
</center>
<br />

== Assitiamentu ==

S'alcuentra assitiá abati nel centru de la rehión, i riu [[Guadiana]] la devii en dos, queandu en un lau el centru estóricu, l'antigua puebración, i angunus bárrius nuevus, i ena otra malhin, el polígonu resiencial "[[Polígonu Nueva Ciá (Méria)|Nueva Ciá]]". Amás, desisti un segunderu riu ([[Afluenti]] e Guadiana) que pasa pola ciá: riu Albarregas, que tamién devii angunus bárrius la ciá.

Méria s'alcuentra assitiá nun lugal previlehiau, ya que s'alcuentra al pasu la [[A-5|<font style="background-color:#003399;color:white"> '''&nbsp;A-5&nbsp;'''</font>]] ([[Autuvia]] [[Mairil]] - [[Lisboa]], i ena Via [[A-66|<font style="background-color:#003399;color:white"> '''&nbsp;A-66&nbsp;'''</font>]], (Ruta la Prata) que tamién tiini en Méria el su puntu d'atiju nel su tramu de [[Gijón]] con [[Sevilla]]. Asín mesmu s'alcuentra en proyeutu la nueva [[autuvia]] [[A-43|<font style="background-color:#003399;color:white"> '''&nbsp;A-43&nbsp;'''</font>]], que uñirá Méria con [[Valéncia]] soponiendu una via e conesión con el centru oesti, uñiendu monicípius cumu [[Ciá Rial]], Manzanares, Tomelloso, [[Albaceti]] i Almansa. 

Nun huturu cercanu se prevein la chegá el [[AVE]] a Méria i nuevus terminalis de mercancias que homentarán la endústria assitiá ena ciá i enas sus cercanias.

Pol otra parti, es tamién posibri chegal a Méria pol [[autubús]], ya qu'el cruzi e carreteras que se da en Méria prevoca qu'el númiru d'autubusis (i los sus destinus) seya bastanti emportanti.

== Estória ==

La ciá hue hundá nel 25 eC con el nombri d''''''Emerita Augusta''''' pol [[Octavio Augusto]], palos soldaus eméritus licenciaus del ehércitu romanu, de dos lehionis veteranas de las Guerras Cántabras: Legio V Alaudae i Legio X Gemina. Estas lehionis s'assitiarun nel puebrau ya desistenti a cámbeu e dalis la categoria e ciaanus romanus a los antiguus puebraoris. La ciá hue la capital de la província romana e [[Lusitánia]]. El términu ''emeritus'' senificaba en latín "arretirau" i se referia a los soldaus hubilaus con onol. Los sus ciaanus huerun ascritus a la tribu ''Papiria''.

Prencipia asina un periu e gran desplendol del que dan testimoñu los sus maníficus eifícius: el teatru, el anfiteatru, el circu, los templus, las puentis i acuedutus.

Duranti sigrus i hata la caia el Empériu Romanu d'Ocienti, Méria hue un emportantísimu centru hurídicu, económicu, melital, curtural i una las puebracionis mas frorecientis en epoca romana, qu'Ausonio catalogó el novenu lugal entri las mas destacás del Empériu, inclusu pol delantri d'[[Atenas]].

En epocas posterioris Méria sufrió encursionis de los puebrus bárbarus hata el asentamientu los visigós, que la hizun capital del su reinu i polo tantu, d'Ispania, duranti los sigrus V i VI.

Nel sigru VI destaca la figura el Obispu Mausona i el cristianismu s'arraiga con huerça. Desta fe populal da muestra la figura e la Mártil Santa Eulalia, patrona la ciá. Nel añu 713 el caudillu árabi Muza conquistó la ciá i las sus tropas la destruyerun.

Méria sedrá sé Metropolitana hata 1119 en que se treslaará a [[Santiagu Compostela]].

A prencipius del sigru XIII , en 1230, las tropas cristianas del rei Alfonso IX de Lión, conquistarán Méria i la convertirán en sé el Prioratu e San Marcus de Lión de la Ordin de Santiagu. 

Sedrá en epoca los [[Reyis Católicus]] cuandu la ciá enceti una arrecuperación pulítica grácias al apoyu el Maestri e Santiagu, Don Alonso de Cárdenas, defensol de la causa d'[[Isabel la Católica]].

La su contribución a la Conquista i coloniçación americana sedrá albonda i senificativa. Sigún Navarro del Castillo salierun pa Indias unas 210 presonas, entri las que destacan dos capitanis de renombri ena conquista e Veneçuela  Juan Rodríguez Suárez i Garci González de Silva.

La envasión francesa supondrá pa Méria, igual que pal restu d'[[Estremaura]], una emportanti perda el su patrimoñu estóricu artísticu, peru con el tiempu s'arrecuperará.

Posteriolmenti se convertiria en ñu ferroviáriu, dandu nacéncia a la endustria la ciá. Esti esarrollu endustrial i de servícius se vió definitivamenti respardau con el anombraeru e Méria, en 1983, cumu Capital de la Comuniá Autúnoma d'Estremaura.
[[File:Presiéncia la Hunta d'Estremaura.JPG|thumb|250px|Palácio la Presiéncia el Gobiernu estremeñu en Méria]]
Unta esta preponderáncia pulítica i endustrial, la ciá despierta un gran enterés pol parti d'arqueólogus i estitucionis rehionalis i provincialis que landean sacal a la lús la emportanti riqueça arqueolóhica que s'acontina descubriendu.

Estas cercustáncias motivarun qu'el Conhuntu Arqueolóhicu Emeritensi huera declarau [[Patrimoñu la Umaniá]] pola Unesco en Diciembri e 1993. Anteriolmenti, la ciá cuentaba con veinti monumentus nacionalis i angunus en aspera e conseguila; i pol Decretu e 8 e Hebreru e 1973, en vísperas de conmemoralsi el su Bimilenáriu, Méria hue declará "Conhuntu Estóricu-Arqueolóhicu", única qu'ostenta esa denominación en [[España]].

En 1994 se costituyó el Arçobispau Méria-Badahó, arrecuperándusi, d'esti mó, la antiquísima sé metrupolitana emeritensi i degorviendu la diniá catedralícia al templu e Santa Maria la Mayol, herederu la elésia arçobispal d'Emérita.

D'esti mó, ca periu estóricu á queau empresa la su huellibra en eificius i monumentus qu'ogañu suponin la su gran riqueça arqueolóhica.

== Almenistración ==

Ena su condición de Capital Autunómica, Méria es sé el Gobiernu la [[Hunta d'Estremaura]], qu'uguañoti cuenta con una Vicipresiéncia i dies conseherias, incluia la Presiéncia i el Palramentu u [[Asamblea d'Estremaura]] que cuenta con 65 palramentárius.

El Ayuntamientu cuenta con 25 concehalis destribuius entri el [[PSOE]], con treci concehalis, i el [[Partido Popular]] con doci concehalis. El su alcardi, dendi 2007, es Ángel Calle del [[PSOE]].

== Clima ==

El clima e Méria puei consieralsi mediterráneu, inque levemente continentalidau pol el su longol a la mari. De esta horma, son abondus los dias de vranu enus que se superan los 40&nbsp;°C. 

En cuantu a las precipitacionis, lo normal es que se recohan anualmenti entri 450 i 500&nbsp;mm. Sin embargu, ai que endical que en Méria, al igual que nel restu el sul d´España, son abitualis los ciclus de sequía, que oscilan ena su duración entri los 2 i los 5 añus.

== Fiestas localis ==

* Antruehu Romanu: en Hebreru. Decraraus d'[[Fiestas d'Enterés Turísticu d'Estremaura|Enterés Turísticu Rehional]].
* Semana Santa e Méria: Marçu-Abril. Decrará d'Enterés Turísticu Nacional.
* Féria e Setiembri: son las fiestas mas emportantis la capital i se celebran duranti la primel semana e Setiembri.
* Dia d'Estremaura: 8 e Setiembri.
* Féria Chica: 12 d'Otubri.
* Santa Eulália e Méria, tiini lugal el 10 de Diciembri. Fiesta e marcau caratel relihiosu ena que se conmemora el martíriu e Santa Eulália, patrona la ciá.

== Eventus curturalis i eucáncia ==

* Festival de Teatru Crásicu e Méria. Duranti los mesis de Húliu i Agostu.
* Festival Huvenil Uropeu e Teatru Greculatinu. En Abril.
* Via la Prata Festival. En Húliu.
* Festival de Cini Gay i Lésbicu d'Estremaura. En Noviembri. Méria es una las sus sés, unta [[Baajós]], [[Caçris]] i [[Praséncia]].
* Festival de Cini Enéditu. En Diziembri.
* Féria Meyeval. Pol cascu antigu nel mes de Mayu.

Asín mesmu s'ofertan albondus atus curturalis de tó tipu nel Centru Curtural Arcaçaba, Sala Trahanu, Teatru Maria Luisa, el Paláciu e Congresus i Esposicionis, nel IFEME (Estitución Ferial de Méria), ena Fatoria d'Ocio i Criaeru Hovin, el Complehu Curtural "Hernán Cortés" i enos baris i pubs de la ciá.

En matéria eucativa, Méria es sé d'unu los campus la [[Univelsiá d'Estremaura]], ofertandu las siguientis carreras: Enfermeria, Telecomunicacionis, Diseñu Endustrial, Enhormática e Sistemas, Enhormática e Hestión i Topugrafia.<br />
Tamién es sé el Centru Rehional de la [[UNED]] en Estremaura, Escuela Oficial d'Idiomas d'Estremaura, Escuela d'Arti i Superiol de Diseñu, Escuela Superiol d'Osteleria d'Estremaura i Conservatóriu Superiol de Música.
Cuenta amás con seis estitutus de secundária púbricus, Escuela Agrária Guadaljucén i una tupa coléhius púbricus. En matéria privá cuenta con cuatru centrus eucativus.

== Monumentus ==

=== Legau romanu ===
[[File:Merida_Roman_Theatre1.jpg|thumb|450px|Teatru romanu e Méria]]
* Teatru Romanu 
* Anfiteatru Romanu
* Circu Romanu
* Puenti romana sobri riu Guadiana
* Puenti romana sobri riu Albarregas
* Acuedutu los Milagrus
* Acuedutu e San Láçaru
* Templu e Diana
* Arcu e Trahanu
* Casa el Mitreu
* Casa el Anfiteatru
* Pórticu el Foru romanu
* Conhuntu arqueolóhicu e Morerias
* Columbárius

=== Legau visigó i árabi ===

* Ospital de peregrinus (Xenodoquium)
* Basílica paleu-cristiana e Casa Herrera
* Arcaçaba árabi

=== Arquitetura relihiosa ===

* Catedral
* Basílica e Santa Eulália
* Elésia e Santa Crara
* Elésia la Muestra Siñora la Antigua
* Elésia la Muestra Siñora el Carmin
* Conventu las RR.MM. Franciscanas Concecionistas
* Conventu e Hesús Naçarenu
* Conventu e San Andrés
* Conventual Santiaguista
* Monastériu e las Freylas de Santa Eulália
* Ospital de San Huan de Dios

=== Arquitetura cevil ===

* Paláciu e los Vera-Mendoza
* Paláciu e los Corbo
* Paláciu e la China
* Rial Eifíciu la Carniceria

=== Arquitetura moernista i contemporánea ===

* Puenti e Hierru
* Puenti Lusitánia
* Bibliuteca Púbrica el Estau
* Escuela l'Alministración Púbrica d'Estremaura
* Paláciu e Congresus i Esposicionis
* IFEME (Estitución Ferial de Méria)
* Eifíciu e Morerias
* Méria III Miléniu
* Sé CHG
* Museu Nacional d'Arti Romanu

== Museus ==

=== Museu Nacional d'Arti Romanu ===
[[File:MNAR (Mérida) Interior 01.jpg|thumb|right|250px|Enteriol del Museu Nacional d'Arti Romanu]]

El Museu Nacional d'Arti Romanu e Méria, obra el prestihiosu arquitetu [[Rafael Moneo]], hue inaugurau en Setiembri e 1986, albergandu una escelenti coleción d'ohetus d'epoca romana provenientis del yacimientu arqueolóhicu e la que huera colónia [[Emerita Augusta]], ogañu Méria. La coleción atual estuvu assitiá hata la costrución del atual eificiu nel Conventu e Santa Crara. La su vesita es hundamental pa conocel el pasau e la ciá i hazelmus una idea e lo que hue l'antigua Méria.

=== Museu Nacional d'Arti Visigó ===

Assitiau ena elésia e Santa Crara, arrecohe los vestihius arqueolóhicus alcuentraus en Méria (capital d'Ispania duranti el reinau visigó) i la su comarca pretenecientis a esa epoca.<br />
Uguañoti está en costrución un nuevo eificiu vanguardista pa esti museu nun solal céntricu.

=== Museu Abiertu e Méria ===

Assitiau nel Complehu Curtural "Hernán Cortés", es el centru e receción de turistas i ondi estus puein hazel una revisión a los itinerárius, zonas i alohamientus turísticus de la ciá. Amás cuenta con cafeteria i tiendas de regalus.

=== Museu e Mineralohia i Paleontolohia d'Estremaura ===

Assitiau nel Centru Curtural "Arcaçaba", esti museu cuenta con una gran coleción de mineralis i fósilis.

=== Museu el Ferrocarril ===

Assitiau nel Centru Curtural "Arcaçaba". Acohi una ececional coleción d'ohetus relacionaus con el ferrocarril, afotugrafias i vidius, i una maqueta e grandis dimensionis con trenis en movición.

=== Museu el Áugua ===

Assitiau en [[Embalsi e Proserpina|Proserpina]], a unus 4 [[qm]] el cascu urbanu. A través de panelis i vídius, s'esprica cumu s'abastecia d'áugua una ciá romana cumu Méria i la su utiliçación enas casas, endústria i agricurtura. Tamién ai un entrancu que simboliça l'emportáncia el áugua pal sel umanu.

=== Centrus d'Entelpretación ===
* Centru d'entelpretación de la Basílica Santa Eulália.
* Centru d'entelpretación del Circu Romanu.
* Centru d'entelpretación del Parqui Natural de Cornalvu.
* Centru d'entelpretación del mundu funeráriu romanu "Los Columbárius".
* Centru d'entelpretación la Via la Prata.
* Centru d'entelpretación "VII Sillas".
* Centru d'entelpretación de [[Guadiana|Riu Guadiana]].

== Distritus ==
Mérida se devii enos siguientis distritus sigún la Lei e Grandis Ciais:

* '''Distritu 1:''': hormau polos barrius la malhin gocha ([[Polígonu Nueva Ciá (Méria)|Nueva Ciá]], San Antoñu, Alanhi, Bellavista i El Prau.
* '''Distritu 2:''' comprendi el casu antigu i El Bárriu, San Albín, República Arhentina i Cabu Verdi.
* '''Distritu 3:''' assitiau al esti la capital, comprendi los bárrius de: San Luis, Santa Catalina, La Muestra Siñora la Antigua, Maria Ausiliaora, San Láçaru, Santa Isabel i San Huan.
* '''Distritu 4:''' assitiau al norti la ciá, comprendi los bárrius de: Los Milagrus, Santa Eulália, Las Abadias, Hardín de Méria, Proserpina, Montiartu, Corchera, Algodonera, San Agustín, Tierno Galván, San Bartolomé i La Carçá.
* '''Distritu 5:''' assitiau ena zona sul, comprendi los bárrius de: Los Bodegonis, Prantonal de Vera, San Andrés i Salesianus.

== Meyus de comunicación ==

=== Pedióricus ===
* La Capital (semanáriu local)
* Voz Emerita (semanáriu local)
* Avuelapluma (eición local)
* [[Diario HOY]] (eición local)
* [[El Periódico Extremadura]] (eición local)

=== Emisoras d'arrádiu ===
* SER Mérida
* COPE Mérida
* Onda Cero Extremadura
* Punto Radio Mérida
* Europa FM Extremadura
* Kiss FM Mérida
* Canal Extremadura Radio
* Radio Forum Mérida
* 40 Principales Extremadura
* RNE Extremadura

=== Cadenas de telivisión ===
* Canal Extremadura Televisión (autunómica)
* Extremadura TV (autunómica)
* Localia Mérida (local)
* Emerita TV (local)
* Tele Mérida (local)

== Ciais helmanás ==
Méria está helmaná con dos ciais omónimas:<ref>Nieto Fernández, Maria Isabel, [http://www.dip-badajoz.es/publicaciones/reex/rcex_2_2003/estudios_11_rcex_2_2003.pdf Los hermanamientos en Extremadura], Diputación de Badahó, España</ref>
* Mérida, [[Méhicu]], dendi el 13 e Setiembri e 1992.
* Mérida, [[Veneçuela]], dendi 1990.

== Referéncias ==
<references />

== Atihus ==

* [http://www.merida.es Páhina el ayuntamientu]
* [http://www.consorciomerida.org Consórciu la Ciá e Méria. Entrás a los monumentus i hestión del patrimoñu]
* [http://casacristobal.free.fr/Merida/sommaire.html Mérida, Ciá Patrimoñu la Umaniá i d'Estremaura]
* [http://www.archimeridabadajoz.org Arçobispau e Méria]
* [http://www.liceus.com/cgi-bin/gui/04/041153.asp Itineráriu curtural]
* [http://www.festivaldemerida.com/ Festival de Teatru Crásicu e Méria]
* [http://www.mnar.es/ Museu Nacional d'Arti Romanu]
* [http://www.catedraldemerida.com/ Páhina la S.I. Catedral de Méria]
* [http://musique09.free.fr/espagne_new2/thumbnails.php?album=71&lang=spanish Imahin de Méria]
* [http://www.livius.org/a/spain/merida/emerita.html Pictures of Roman Merida]
* [http://alcazaba.unex.es/~ablanco/merida.html Un paseu pol Méria]
* [http://www.embalses.net/pantano-548-montijo.html Estau el Embalsi e Montihu]
* [http://www.viajarporextremadura.com/cubic/ap/cubic.php/doc/El-dolmen-de-Lacara-86.htm Dolmin de Lácara]
* [http://www.paracontarte.com/ Identiá contempuránea rehional. Afotu a afotu.]
* [http://www.muselius.com/spain/badajoz/museo-del-ferrocarril-de-merida/ Enhormación prática al tentu el Museu el Ferrocarril de Méria]
{{Commonscat|Mérida (Spain)|Méria}}

[[Category:Monicípius Baajós]]
