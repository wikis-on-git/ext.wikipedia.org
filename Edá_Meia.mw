[[File:St michaelis.jpg|thumb|right|200 px|San Michaelis, en Alemaña.]]
La '''Edá Meia''' o '''Medievu''' es el periodu estóricu de la cevilización ociental comprendiu entre el sigru V i el XV. El su escomiençu s'assitía convencionalmenti nel añu 476 cona caía del Empériu romanu d'ocienti i el su fin en 1492 con el descubrimientu d'América, o en 1453 cona caía del Empériu bizantinu, fecha que tien la ventaja de coincidil cona envencion de la emprenta (Biblia de Gutenberg) i con el fin la Guerra los Cien Añus.
Ogañu los estoriaoris del periou prefierin matiçal esta rutura entre Antigüeá i Edá Meia de holma qu'entre los sigrus III y VIII se palra d'Antigüedá Tardia, que vria siu una gran etapa de transicion en tolos ámbitus: eno económicu, pala sustitucion del mó de proucion esclavista pol mó de proucion feudal; eno social, pala desaparicion del concetu de ciaanía romana i la definicion de los estamentus meyevalis, eno políticu pala descomposicion las estruturas centralizás del Empériu romanu que dió passu a una dispersion del poel; i eno ideológicu i cultural pala asorción i sustitucion la cultura crássica polas teocéntricas culturas cristiana o islámica (ca una nel su espaciu).
Albondu vezis se devii en dos grandis perius: Temprana o Alta Edá Meia (sigru V a sigru X, sin una clara diferenciacion cona Antigüeá Tardía); i Baja Edá Meia (sigru XI a sigru XV), que a la su vezi puei deevil-se nen un periu de plenitú, la Plena Edá Meia (sigro XI al sigru XIII), i los dos últimus sigrus que presenciarun la Crisi la Edá Meia o del sigru XIV.

[[Category:Eá Meya]]
