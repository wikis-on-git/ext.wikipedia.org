[[Image:Ismael Carmona Garcia congresu.jpg|150px|thumb|right|''Ismael nel congressu APLEX 2004'']]'''Ismael Carmona García''' ([[Badahó|Badahó]] 1986) es oriundu de [[Valdelacarçá|Valdelacarçá]] ([[Província e Badahó|Badahó]]). Filólogu i pueta, unu los prencipalis defensoris el [[Estremeñu|estremeñu]].

==Via==
Ihu un valviensi i duna poblanchina, culsó los estuyus primária nel coléhiu Adolfo Díaz Ambrona en [[Valdelacarçá]]. Nel 2000 muó los sus estuyus secundária al estitutu Enrique Díez Canedo de [[Puebra la Carçá]]. Angañu estuya Filolohia Crássica ena [[Univelsiá d'Estremaura|Uex]].

El su enterés pol estremeñu vinu grácias a la su família i tras la letura el ''Miajón de los Castúos''. Partiendu dun contautu vivu cola luenga, esmençó con estuyus de fonética envestigandu la palra las Vegas Bahas, destraçandu quairus fonéticus i parabrerus con el léssicu autótonu.

==Ativiá literária==
[[Image:Portada Pan i Vereajpg.jpg|130px|thumb|left|''Portá de ''Pan i Verea''']] 
En 2003 gana un prémiu nel conculsu literáriu qu’olganizó Extremadura Unida con el puema entitulau ''La matanza''.

Entri los añus 2003-2004 escrebi el su primel puemáriu entitulau ''El otoño del hombre'', con puemas escrebius en castellanu con pelitasqui arcaizanti i filosóficu olganizaus en tres partis: ''Lux clara'', ''Nebula'' i ''Lux obscura''.

En Abril del 2005 alcibi una mención d'onol con un relatu cortu nel certamin literáriu "San Isidoro de Sevilla" qu’olganiza la Facurtá de Filosofia i Letras, en [[Caçris]].

En Otoñu 2006 apaici la su primel espubricación puética ena rivisita asturiana d’autoris nuevus ''Formientu'' cola pieça ''Cumpriu''.

En Abril 2007 gana el ''accesit'' de puesia nel certamin literáriu añeru "San Isidoro de Sevilla" con tres puemas embahu el títulu de ''Tres piezas en un estilo flamígero''.

En Noviembri 2007 alcibi una mención especial en puesia nel conculsu olganizau pol Coletivu Ataecina de Terrassa (Barcelona) pol conhuntu puemas ''Kyklos''.

Entri el 2006 i el 2007, hueraparti la su labutación filolóhica, escrebió mas dun centenal de testus puéticus. Frutu el espurgu i seleción dessus puemas es el su segunderu puemáriu ''Pan i verea'', escritu pol enteru en estremeñu.

==Ativiá envestigaora==
En 2004, ena assisténcia al 1l congressu entrinacional qu’olganizó l’associación curtural APLEX espubricó las sus entencionis de trebahal pun ''estremeñu unificau'' u ''coiné estremeña'', destiná prencipalmenti pal lenguahi escritu. Dendi esti añu hata agora, escomençó paralelamenti a los sus estuyus Crássicas, el estuyu el estremeñu. Lehoti de consieral el estremeñu cumu varianti dialeutal i mantuviéndusi desapartau de conotacionis políticas, Ismael s’arrochó a eical parti el su tiempu a la envestigación el estremeñu enas sus dos vertientis —oral i escritu—, cola crara entención de labutal puna nolma que sirviessi p’unifical i solidifical esta palra.

Pa dil ensiñandu al púbricu las sus pesquiças, en 2005 crió la bitácora ''[[Cúyu pan eharras?]]''. Nella tienin lugal artículus ondi s’esboçan preceutus de fonética, fonolohia, lessicolohia, etimolohia, morfolohia, ortografia i sintassi el estremeñu.

Nel veranu el 2006 escomencipió la redación  la [[Ortografía del Extremeño|Ortografía del extremeño]], un manual ondi se pretendi regulal las pautas el escrebieru.

Nel veranu 2007 escrebió la primel eición el [[Izionáriu Castellano-Estremeñu|''Diccionario castellano-estremeñu'']], con un total de 7.300 entrás i ondi se hazi húiciu sobri el correutu escrebieru las parabras i la correspondéncia d’equivalentis entri dambas luengas. 

Angañu anda nel escrebieru duna ''Gramática del extremeño'', hueraparti dun estuyu la palra estremeña enas Vegas Bahas de Guadiana (Badahó) i de divelsus estuyus alreol el léssicu estremeñu, sobritó etimolóhicus.

==Atihus==
* http://cuyupaneharras.blogspot.com/ [[Cúyu pan eharras?]]
* http://lasvegasbahas.blogspot.com/ Las Vegas Bahas
* http://labillotaliteraria.blogspot.com/ La billota literária

{{DEFAULTSORT:Carmona García, Ismael}}
[[Category:Escrebioris en estremeñu]]
[[Category:Literatura]]
[[Category:Luengüística]]
[[Category:Escrebioris estremeñus]]
[[Category:Puesia en estremeñu]]
[[Category:Escrebioris en estremeñu]]

[[gl:Ismael Carmona García]]
