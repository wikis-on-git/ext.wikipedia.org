[[Image:Ismael Carmona Garcia congresu.jpg|thumb|right|''Ismael nel congressu APLEX 2004'']]
'''Ismael Carmona García''' ([[Baajós|Badajós]] 1986), es un filólogu provinciu de [[Valdelacalçá|Val-dela-Calçá]] ([[Província de Baajós|Badajós]]). Es unu los defensoris prencipalis del [[Estremeñu|estremeñu]].

==Vida==
[[File:Festivalino de Pescueza.jpg|thumb|Ismael Carmona en el [[Festivalino de Pescueza]]]]
Iju dun [[Valdelacalçá|valviensi]] i duna [[Puebra la Calçá|poblanchina]], cursó los estudius de primaria nel colegiu Adolfo Díaz Ambrona en [[Valdelacalçá|Val-dela-Calçá]]. Nel 2000 muó los sus estudius de segundaria pal estitutu Enrique Díez Canedo dela [[Puebla de la Calzada|Puebla dela Calçá]]. Entre el 2004 i 2009 estudió Filología Crássica ena [[Univelsiá d'Estremaura|Uex]]. Enos últimus añus trabaja de professol d'estitutu.

El su interés pol estremeñu vinu gracias ala su familia i al atrás dela letura el ''Miajón de los Castúos''. Partiendu dun contautu vivu cona lengua, esmençó con estudius de fonética envestigandu la palra las Vegas Baxas, destraçandu quairus fonéticus i palabrerus con el léssicu dela zona.

==Ativiá literaria==
* 2003: Premiu nel concursu literariu Extremadura Unida con el poema entitulau ''La matanza''. 
* 2004: ''El otoño del hombre''. Inédita.
* 2005: Mentación d'onol con un relatu cortu nel certami literariu "San Isidoro de Sevilla" que aprepara la Facultá de Filosofía i Letras, en [[Caçris]]. 
* 2006: Pubricacion ena revista asturiana d’autoris nuevus ''Formientu'' cona pieça ''Cumpríu''. 
* 2007: ''accesit'' de poesía nel certami literariu añeru "San Isidoro de Sevilla" con ''Tres piezas en un estilo flamígero''. En Noviembri 2007 acibi una mentación especial en poesía nel concursu apreparau pol Colectivo Ataecina de Terrassa (Barcelona) pol haci poemas ''Kyklos''. Arremati de ''Pan i verea'', poemariu escritu por enteru en estremeñu. 
* 2010: Segundu poemariu en estremeñu ''Endofísica''.
* 2012: Calavoración en ''Formientu'' (nu. 11) cona poesía ''Una idea sembrá''<ref>''Formientu'', nu. 11, pág. 49.</ref>. Calavoración ena Revista de Ferias de Montijo con el cuentu ''El barrilino''.
* 2013: Calavoración en ''Formientu'' (nu. 13) cona poesía ''Oda al sistema''<ref>''Formientu'', nu. 12 2013, pag. 31.</ref>.
* 2015: Pubricación de ''Quántu silenciu'' guarda la nochi nel pedióricu ''Crónicas de un pueblo'' (hebreru, 2015).

== Ativiá envestigaora ==
En 2004, ena assestancia al 1u congressu entrenacional que apreparó l’associación APLEX pubricó las sus entencionis de trobajal por un ''estremeñu unificau'' o ''coiné estremeña'', destiná prencipalmenti pal lenguagi escritu. Dende esti añu hata agora, escomençó ala par que sus estudius de Crássicas, el estudiu del estremeñu.

Pa dil enseñandu al púbricu las sus pesquizas, en 2005 crió el blogui ''[[Cúyu pan esgarras?]]''. Nella tienin lugal artículus ondi s’esboçan preceutus a tentu dela gramática el [[luenga estremeña|estremeñu]].

Nel veranu el 2006 escomencipió la redación la [[Ortografía del Extremeño|Ortografía del extremeño]], un manual ondi se pretendi regulal las pautas el escrevieru.

Nel veranu 2007 escrivió la primel edición el ''Diccionario castellano-estremeñu'', con un total de 7.300 entrás i ondi se hazi juíziu sobre el escrevieru corretu delas palabras i la correspondencia d’equivalentis entri dambas dos luengas. 

Últimamenti anda nel escrivieru duna ''Gramática del extremeño'', dela que á espubricau en o[[Otubri|tubri]] 2009 una primel entriega dedicá ala morfología estremeña (''Morfología del extremeño'').<ref>[[Cúyu pan esgarras?]]: [http://cuyupaneharras.blogspot.com/2009/10/morfologia-del-extremeno.html Morfología del extremeño]. Sábau, 3 d'Otubri 2009</ref> Anda, tamién, hiziendu un estudiu la palra estremeña enas Vegas Baxas de Guadiana (Badajós) i d'estudius diversus al reol del léssicu estremeñu, sobre tó etimológicus. 

En 2011 participó ena hundación del [[OSCEC]], que es el presidenti, i s'enlió a trabajal dendi la Comissión de Lengua ena elavoración duna ortografía unificá i aconllegá. Tamién está a apreparal un dicionariu d'estremeñu, que rebuessa ya las 25.000 entrás, i dendi 2013 escrivi en otru blogui dondi aprendel la lengua.

== Ativiá divulgaora ==
Dendi el [[OSCEC]] da chalras por toa Estremaúra concenciandu a tentu delas lenguas amenuías d'Estremaúra. Participa en el pograma d'arradiu '''El Rincón Extremeño''' ca sábau aprendiendu vocabulariu i coltura estremeña alos oyentis. Tien una coluna semanal d'opinión nel ''Periódico Extremadura'' escrita por enteru en estremeñu. 

== Huentis ==
{{listaref}}

==Atillus==
* http://lenguaestremenna.blogspot.com.es/ Lengua estremeña.
* http://cuyupanesgarras.blogspot.com.es/ Cúyu pan esgarras?
* http://lasvegasbajas.blogspot.com.es/ Las Vegas Baxas.
* http://labellotaliteraria.blogspot.com.es/ La bellota literaria.
* http://paniverea.extreblog.com/ Pan i verea
{{Literatura en estremeñu}}

{{DEFAULTSORT:Carmona García, Ismael}}

[[Category:Escrebioris en estremeñu]]
[[Category:Literatura]]
[[Category:Lingüística]]
[[Category:Puesia en estremeñu]]
[[Category:Prosa en estremeñu]]
[[Category:Güiquipeyistas]]
[[Category:Filólogus crássicus]]
