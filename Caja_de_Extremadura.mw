[[File:OficinaCajadeExtremadura.JPG|thumb|300px|Oficina e Caja de Extremadura en [[Caçris]].]]
La '''Caja de Ahorros y Monte de Piedad de Extremadura''', comercialmenti conocia cumu '''Caja de Extremadura''', es la entiá financiera mas emportanti e la Comuniá Autónuma d´[[Estremaura]] ([[España]]).

Tuvu la su nacéncia el 19 e húliu e 1990 cumu resurtau e la fusión de la Caja de Ahorros de Cáceres (hundá en 1906) i la Caja de Ahorros de Plasencia (hundá en 1911).

La su espansión comercial le ha llevau a abril oficinas en gran parti el territoriu nacional, i es tantu pol númeru d´empreaus cumu pol volumin comercial, una e las estitucionis mas huertis de la comuniá estremeña.

A 31 e diciembri e 2006 el su volumin d´ativus era e 5.682,332 millonis d´urus, lo que a izia fecha la asiahaban cumu la entiá financiera númeru 35 d´España.<ref>[[Hoy.es]]: [http://www.hoy.es/prensa/20070824/regional/caja-ahorros-nacida-fusion_20070824.html La fusión de las cajas extremeñas situaría a la nueva entidad en el puesto 25 del ránking]</ref>

== Oficinas ==

El númeru d´oficinas de Caja de Extremadura es mayol ena [[província e Caçris]] qu´ena e [[Província e Badahó|Badahó]], ya que nesta úrtima s´enfrontila a la dura competencia que le suponi, entri algotras, Caja de Badajoz, entiá cola qu´en varias ocasionis s´á especulau con hazel una fusión<ref>[[Hoy.es]]: [http://www.hoy.es/prensa/20070824/regional/caja-ahorros-nacida-fusion_20070824.html La fusión de las cajas extremeñas situaría a la nueva entidad en el puesto 25 del ránking]</ref>.

Caja de Extremadura tiini caherus i/u oficinas enas províncias de:

* Badahó
* Barcelona
* Caçris
* Córduba
* Madrí
* Salamanca
* Sevilla
* Toleu

== Referéncias ==
<references/> 

== Atihus esternus ==
[http://www.cajaextremadura.es/ Puertal Financieru]

[[Category:Bancus i Cahas d'Estremaura]]
