{{Polmehoral}}
[[File:Wei%C3%9Fbrot-1.jpg|thumb|250px]]

El '''pan''' (del latín panis) es un [[alimentu]] básicu que horma parti dela dieta traicional en [[Uropa]], [[Meyu Orienti]], [[India]], [[América]] i [[Oceanía]]. Se sueli preparal meyianti el orneau duna masa, elabora fundamentalmenti con [[arina]] de [[cereal]]is, [[sal]] i [[áugua]]. La mezcla ena mayoría delas ocasionis, sueli contenel [[levaura]]s pa que hermenti la masa i sea más esponjosa i güena.

El cereal más gastau pala elaboración del pan es la arina de [[trigu]]. Tamién se gasta el centenu, la ceba, el [[maíz]] i el arros. Existin muchus tipus de pan que puein contenel otrus engredientis. 

A la [[masa]] se le puein dal diferentis hormas, eviu al empleu de divelsus moldis i ténicas de amasau. Desta horma existin: las barras, las trenzas, los arus, etc.

El pan ai siu tan importanti ena [[alimentación]] umana que se considera cumu sinónimu de alimentu en muchas [[coltura]]s. Asimesmu, participa en muchus ritualis relihiosus i socialis, cumu pol ejemplu el matzoh, ena pascua juia; la ostia, ena eucaristía clistiana, i el ritu de bienllega delos puebrus eslavus, que involucra el pan i la sal.

Antiguamenti, enas zonas ruralis, el pan era elaborau enos núcleus familiaris i pocu a pocu el establecimientu pa dispensal el pan, la [[panadería]], aiu cobrandu importancia enas zonas urbanas.​ Oi en día existin electrodomésticus específicus con los que se puei elaboral pan de horma mu sencilla, pol ejemplu con una [[máquina]] panificaora.

== Huentis ==
