[[Image:Spain traffic signal s1a.png|right|90px|Señal d´autuvia]]

Una '''autuvia''' es una via e domeñu i usu púbricu proyetá i costruia hundamentalmenti pala circulación de veículus autumóvilis.

Son autuvias las carreteras, que queandu angunus requisitus de las autupistas pol cumplil, tiinin las siguientis caraterísticas:

* Ebin tenel [[Carzá|carzás]] endependientis pa ca sintiu e circulación.
* Ebin tenel limitau el acesu a i endi las propieais colindantis.
* Nu puei cruzal ni sel cruzá al mesmu nivel pol otras sendas, vias, línias de ferrocarril u tranvia, ni pol selvidumbri e pasu anguna.

La deferencia hundamental entri autuvia i [[Autupista|autupista]] es que esta úrtima está especialmenti proyetá, costruia i señalizá pala '''esclusiva''' circulación de autumóvilis. A tal efetu, un autumóvil es un veículu motol que circula sin carrilis i sin conesión a una huenti esteriol d´enerhia, escluyéndusi e tal calificación los ciclomotoris, cochis de minusválius i los tratoris i demas maquinaria agrícula que, polo tantu, tiinin ataragau circulal polas autupistas.

[[Image:Autovía de Castilla.JPG|thumb|right|300px|Afotu d´una autuvia, ondi se ven los elementus caraterísticus]]

En España, la Lei e Carreteras de 1988 chambó la definición d´'''autuvia''' e l´antigua Lei e 1974 pa permetil la conversión en '''autuvias''' de las nacionalis radialis (N-I a N-VI) meyanti una duplicación simpri e la carzá e las mesmas i variantis a puebración. Pa ellu se ebrie sel mas flesibli con el trazau resultanti i dicha infraestrutura ebrie sel gastá nu sólu polos autumóvilis, sinu tamién polos veículus que espresamenti escluyi esa definición. Estu es ebiu a que al duplicalsi las carreteras radialis sin via alternativa nu era posibri ataragalsi la circulación a ciertus veículus.

[[Image:A 1.jpg|thumb|left||300px|Autuvia Madrí-Burgus ena Comuniá e Madrí, sabulugal d´autuvia e primera heneración (duplicación simpri e carzás)]]

Estas grandis limitacionis pa puel duplical las carreteras radialis an diu superándusi con el tiempu i uguañoti las caraterísticas el trazau e las nuevas autuvias proyetás nu tiinin práticamenti deferencia anguna colas de las autupistas.

Las limitacionis de velociá en autuvias i autupistas se determinan dalcuerdu a la lehislación vihenti, siendu la velociá máisima e 120 km/o cumu criteriu heneral, siendu menol en angunus tramus pol razonis de seguráncia. Esta menoración de velociá máisima puei afetal tantu a autupistas cumu autuvias.

El criteriu e peahi nu es detelminanti a los efetus de crasifical una via cumu autupista u autuvia. Sí puei izilsi que las autuvias nu son de peahi (son de bardi), peru puein desistil autupistas que nu seyan de peahi.

Ebiu a la conversión de las nacionalis nu radialis en autuvias con reposición el trazau antigu e la mesma, la circulación de veículus que nu seyan autumóvilis se hazrá nesedariamenti pol el trazau antigu.

Estu á llevau a que, ena prática, nu aiga deferencia anguna entri las autuvias d´úrtima heneración i las autupistas a gastus pagu, cumu un procesu lóhicu e la evolución de las caraterísticas de las infraestruturas.

==Elementus caraterísticus==
*'''Dos carrilis pol sintiu, i acesus limitaus de las propieais colindantis'''. El acesu d´estas a las autuvias se hazi polos enlacis meyanti caminus u vias de serviciu.<br />
**[http://maps.google.com/maps?q=Barcelona&t=k&hl=en&ie=UTF8&ll=41.594071,-4.583788&spn=0.003579,0.007296&z=17&om=0 Afotu (A-11)]
*'''Áreas de descansu''', pa facilital la condución, ya que se recomienda cá 300 km u 2 oras, en ellus puei bel servicius, u zonas enfantilis.<br />
**[http://maps.google.com/maps?q=Barcelona&t=k&hl=en&ie=UTF8&ll=41.734081,-4.674752&spn=0.001785,0.003648&z=18&iwloc=addr&om=1 Afotu (A-62)]
*'''Aperturas ena meyana''', normalmenti afechás, que se abrin si es mestel (corti d´un sintiu, u conhestión d´esti) pa permitil el pasu e veículus pol el otru sintiu.<br />
**[http://maps.google.com/maps?q=Barcelona&t=k&hl=en&ie=UTF8&ll=42.014344,-5.928594&spn=0.001778,0.003648&z=18&om=1 Afotu (A-52)]
*'''Carrilis d´entrá i salia'''. Los acesus en enlacis u endi elementus huncionalis de las autuvias al troncu e la mesma se hazi meyanti carrilis d´aceleración i salia (nesti chascu pa deceleral). Si un carril d´entrá i otru e salia están mu prósimus, se uñin pa facilital las maniobras, inque es un puntu mas peligrosu, ebiu a que angunas trayetorias se cruzan.<br />
**[http://maps.google.com/maps?q=Barcelona&ll=41.852235,-4.557030&spn=0.004689,0.007502&t=k&hl=en Afotu]
*'''Enlaci en trebol''', esta crasi d´enalci se costruyi cuandu se cruzan dos autuvias de horma perpendiculal.<br />
**[http://maps.google.com/maps?q=madrid&t=k&hl=en&ie=UTF8&om=1&ll=43.306794,-8.473688&spn=0.003482,0.007296&z=17 Afotu (AG-55 i A-6)]
*'''Enlaci''', esti enlaci hue cumu el anteriol, peru se moificó pa facilital las maniobras, ya que tiini un gran tráficu.<br />
**[http://maps.google.com/maps?q=madrid&ll=40.444686,-3.660067&spn=0.004689,0.007502&t=k&hl=en Afotu (M-30 i A-2)]
*'''Enlaci''', cuandu dos autuvias de gran tráficu se cruzan, los enlacis se hazin cumu estus, la su ventaha está en tenel menol númeru e hirus i maniobras que los de trébol, i en esborral las zonas de trenzau que esti henera.<br />
**[http://maps.google.com/maps?q=madrid&t=k&hl=en&ie=UTF8&ll=40.509215,-3.658383&spn=0.003638,0.007296&z=17&om=1 Afotu (M-40 i A-1)]
*'''Nudu sul de Madrí''', en esti chascu, se cruzan varias callis i autuvias, queandu un enlaci bastanti comprehu.<br />
**[http://maps.google.com/maps?q=madrid&t=k&hl=en&ie=UTF8&ll=40.38199,-3.68763&spn=0.00729,0.014591&z=16&om=1 Afotu (Nudu sul, M-30, A-4, Calli Embahaoris, Calli el Manzanaris i Avenia e la Pas)]
*'''Nudu supersur de Madrí''', nesti chascu, abia pocu sitiu, asínque queó la solución que se ve, los desvius a la gocha enas autuvias nu suelin dalsi con frecuencia, ya que es mestel hazel una redución de velociá, i se adelanta pola gocha, lo que puei entelferil.<br />
**[http://maps.google.com/maps?q=madrid&t=k&hl=en&ie=UTF8&om=1&ll=40.36064,-3.676912&spn=0.003646,0.007296&z=17&iwloc=addr Afotu (Nudu supersur, M-40 i A-4)]

== Tamien guipal ==

* [[Autupista|Autupista]]
* [[Carretera|Carretera]]
* [[Carçá|Carçá]]
* [[Domiñu Púbricu Viariu|Domiñu púbricu viariu]]
* [[Mestura asfáltica|Mestura asfáltica]]
* [[Pavimentu|Pavimentu]]

[[Category:Carçás]]

<!--EntelGüiqui-->

[[de:Gelbe Autobahn]]
[[en:Dual carriageway]]
[[es:Autovía]]
[[eu:Autobia]]
[[fr:Voie_rapide]]
[[it:Superstrada]]
[[nl:expressweg]]
[[pt:Via expressa]]
