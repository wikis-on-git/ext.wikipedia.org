[[Image:Spain traffic signal s1a.png|right|90px|Señal d´autuvia]]

Una '''autuvia''' es una via e domiñu i usu púbricu proyeutá i costruia hundamentalmenti pal cerculaeru de veículus autumóvilis.

Son autuvias las carreteras, que queandu angunus requisitus de las autupistas pol cumpril, tiinin las siguientis caraterísticas:

* Ebin tenel [[Carçá|carçás]] endependientis pa ca sintiu la cerculación.
* Ebin tenel arrayau el acesu a i dendi las propieais colindantis.
* Nu puei cruçal ni sel cruçá al mesmu nivel pol otras sendas, vias, línias de ferrucarril u tranvia, ni pol selvidumbri de pasu anguna.

La deferéncia hundamental entri autuvia i [[Autupista|autupista]] es qu'esta úrtima está especialmenti proyeutá, costruia i señaliçá pal esclusivu cerculaeru d'autumóvilis. A tal efetu, un autumóvil es un veículu motol que cercula sin carrilis i sin conesión a una huenti esteriol d'enelhia, escruyéndusi de tal calificación los ciclomotoris, cochis de menusválius i los tratoris i demás maquinaria agrícula que, polo tantu, tiinin atarugau circulal polas autupistas.

[[Image:Autovía de Castilla.JPG|thumb|right|300px|Afotu duna autuvia, ondi se ven los elementus caraterísticus]]

En España, la Lei de Carreteras de 1988 chambó la definición d''''autuvia''' e l'antigua Lei de 1974 pa premitil la conversión en '''autuvias''' de las nacionalis radialis (N-I a N-VI) pol mé duna dupricación simpri de la carçá e las mesmas i variantis a puebración. Pa ellu se ebria sel mas flesibli con el traçau resurtanti i izia infraestrutura ebria sel gastá nu sólu polos autumóvilis, sinu tamién polos veículus qu'espresamenti escrui esa definición. Estu es ebiu a que al dupricalsi las carreteras radialis sin via alternativa nu era posibri atarugalsi el cerculaeru a ciertus veículus.

[[Image:A 1.jpg|thumb|left||300px|Autuvia Madril-Burgus ena Comuniá e Madril, sabulugal d'autuvia e primera heneración (dupricación simpri e carçás)]]

Estus grandis arrayus pa puel duprical las carreteras radialis án diu superándusi con el tiempu i uguañoti las caraterísticas el traçau de las nuevas autuvias proyeutás nu tiinin práticamenti deferéncia anguna colas de las autupistas.

Los arrayus de velociá en autuvias i autupistas se detelminan dalcuerdu a la lehislación vihenti, siendu la velociá máisima e 120 qm/o cumu critériu heneral, siendu menol en angunus tramus pol razonis de seguráncia. Esta menoración de velociá máisima puei afetal tantu a autupistas cumu autuvias.

El critériu e peahi nu es detelminanti a los efetus de crasifical una via cumu autupista u autuvia. Sí puei izilsi que las autuvias nu son de peahi (son de bardi), peru puein desistil autupistas que nu seyan de peahi.

Ebiu a la conversión de las nacionalis nu radialis en autuvias con reposición el traçau antigu de la mesma, el cerculaeru de veículus que nu seyan autumóvilis se hazrá nesezariamenti pol traçau antigu.

Estu á llevau a que, ena prática, nu aiga deferéncia anguna entri las autuvias d'úrtima heneración i las autupistas a gastus pagu, cumu un procesu lóhicu e la evolución de las caraterísticas de las infraestruturas.

==Elementus caraterísticus==
*'''Dos carrilis pol sintiu, i acesus arrayaus de las propieais colindantis'''. El acesu d'estas a las autuvias se hazi polos enlacis meyanti caminus u vias de servíciu.<br />
**[http://maps.google.com/maps?q=Barcelona&t=k&hl=en&ie=UTF8&ll=41.594071,-4.583788&spn=0.003579,0.007296&z=17&om=0 Afotu (A-11)]
*'''Árias de descansu''', pa facilital la condución, ya que se recomienda ca 300 qm u 2 oras, en ellus puei bel servícius, u zonas enfantilis.<br />
**[http://maps.google.com/maps?q=Barcelona&t=k&hl=en&ie=UTF8&ll=41.734081,-4.674752&spn=0.001785,0.003648&z=18&iwloc=addr&om=1 Afotu (A-62)]
*'''Aperturas ena meyana''', normalmenti afechás, que se abrin si es mestel (corti dun síntiu, u conhestión d'esti) pa premitil el pasu de veículus pol otru sintiu.<br />
**[http://maps.google.com/maps?q=Barcelona&t=k&hl=en&ie=UTF8&ll=42.014344,-5.928594&spn=0.001778,0.003648&z=18&om=1 Afotu (A-52)]
*'''Carrilis d'entrá i salia'''. Los acesus en enlacis u endi elementus huncionalis de las autuvias al troncu e la mesma se hazi meyanti carrilis d'aceleración i salia (nesti chascu pa deceleral). Si un carril d'entrá i otru e salia están mu prósimus, se uñin pa facilital las maniobras, inque es un puntu mas peligrosu, ebiu a que angunas trayetorias se cruçan.<br />
**[http://maps.google.com/maps?q=Barcelona&ll=41.852235,-4.557030&spn=0.004689,0.007502&t=k&hl=en Afotu]
*'''Enlaci en trebol''', esta crasi d´enalci se costruyi cuandu se cruzan dos autuvias de horma perpendiculal.<br />
**[http://maps.google.com/maps?q=madrid&t=k&hl=en&ie=UTF8&om=1&ll=43.306794,-8.473688&spn=0.003482,0.007296&z=17 Afotu (AG-55 i A-6)]
*'''Enlaci''', esti enlaci hue cumu el anteriol, peru se moificó pa facilital las maniobras, ya que tiini un gran tráficu.<br />
**[http://maps.google.com/maps?q=madrid&ll=40.444686,-3.660067&spn=0.004689,0.007502&t=k&hl=en Afotu (M-30 i A-2)]
*'''Enlaci''', cuandu dos autuvias de gran tráficu se cruçan, los enlacis se hazin cumu estus, la su ventaha está en tenel menol númeru e hirus i maniobras que los de trébol, i en esborral las zonas de trençau que esti henera.<br />
**[http://maps.google.com/maps?q=madrid&t=k&hl=en&ie=UTF8&ll=40.509215,-3.658383&spn=0.003638,0.007296&z=17&om=1 Afotu (M-40 i A-1)]
*'''Nudu sul de Madril''', en esti chascu, se cruçan várias callis i autuvias, queandu un enlaci bastanti comprehu.<br />
**[http://maps.google.com/maps?q=madrid&t=k&hl=en&ie=UTF8&ll=40.38199,-3.68763&spn=0.00729,0.014591&z=16&om=1 Afotu (Nudu sul, M-30, A-4, Calli Embahaoris, Calli el Manzanaris i Avenia e la Pas)]
*'''Nudu supersur de Madril''', nesti chascu, abia pocu sitiu, asínque queó la solución que se ve, los desvius a la gocha enas autuvias nu suelin dalsi con frecuencia, ya que es mestel hazel una redución de velociá, i se adelanta pola gocha, lo que puei entelferil.<br />
**[http://maps.google.com/maps?q=madrid&t=k&hl=en&ie=UTF8&om=1&ll=40.36064,-3.676912&spn=0.003646,0.007296&z=17&iwloc=addr Afotu (Nudu supersur, M-40 i A-4)]

== Tamien guipal ==

* [[Autupista|Autupista]]
* [[Carretera|Carretera]]
* [[Carçá|Carçá]]
* [[Domiñu Púbricu Viariu|Domiñu púbricu viariu]]
* [[Mestura asfáltica|Mestura asfáltica]]
* [[Pavimentu|Pavimentu]]

[[Category:Carçás]]

<!--EntriGüiqui-->

[[cs:Rychlostní komunikace]]
[[de:Autobahnähnliche Straße]]
[[en:Dual carriageway]]
[[eu:Autobia]]
[[ext:Autuvia]]
[[fr:Voie rapide]]
[[it:Superstrada]]
[[sk:Rýchlostná komunikácia]]
