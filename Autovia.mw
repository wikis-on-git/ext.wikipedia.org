[[Image:Spain traffic signal s1a.png|right|90px|Señal d´autuvia]]

Una '''autovia''' es una via domiñu i usu públicu proyeutá i costruia hundamentalmenti pal cerculaeru vículus automobis.

Son autovias las carreteras, que queandu angunus requisitus las autopistas pol cumpril, tienin las siguientis caraiterísticas:

* Debin tenel [[Carçá|carçás]] independientis pa ca sintiu la cerculación.
* Debin tenel arrayau el acessu a i dende las propieais colindantis.
* No puei cruzial ni sel cruziá al mesmu andal pol otras sendas, vias, línias ferrocarril u tranvia, ni pol servidumbri de passu denguna.

La deferéncia hundamental entri autovia i [[Autopista|autopista]] es qu'esta úrtima está especialmenti proyeutá, costruia i señalizá pal escrusivu cerculaeru automobis. A tal efetu, un automobi es un vículu motol que cercula sin carrilis i sin conessión a una huenti esteriol enelgia, escruyéndusi de tal calificación los ciclomotoris, cochis minusválius i los tratoris i demás maquinária agrícola que, polo tantu, tienin atarugau cerculal polas autopistas.

[[Image:Autovía de Castilla.JPG|thumb|right|300px|Afotu duna autovia, ondi se ven los elimentus caraiterísticus.]]

En [[España]], la Lei Carreteras el 1988 cambeó la definición ''''autovia''' l'antígua Lei el 1974 pa premitil la convelsión en '''autovias''' de las nacionalis rayalis (N-I a N-VI) pol mé duna dupricación simpri la carçá las mesmas i variantis a puebración. Pa ellu s'eberia sel mas flessibli con el traçau resurtanti i dicha infrastrutura deberia sel gastá no polos automobis namás, sino tamién polos vículus qu'espressamenti escrui essa definición. Estu es debiu a que en dupricándusi las carreteras rayalis sin via alternativa no era possibri atarugalsi el cerculaeru a ciertus vículus.

[[Image:A 1.jpg|thumb|left||300px|Autovia Mairil-Burgus ena Comuniá Mairil, ejempru autovia primel generación (dupricación simpri carçás)]]

Estus grandis arrayus pa puel duprical las carreteras rayalis án diu superándusi con el tiempu i agañu las caraiterísticas el destraci las nuevas autovias proyeutás no tienin platicamenti deferéncia denguna conas de las autopistas.

Los límitis velociá en autovias i autopistas se detelminan dalcuerdu a la legislación vigenti, huendu la velociá máisima de 120 km/h comu critériu general, huendu menol nangunus tramus pol razonis seguráncia. Esta menoración velociá máisima puei afeutal tantu a autopistas comu autovias.

El critériu peagi no es detelminanti a los efeutus crassifical una via comu autopista u autovia. Sí puei izilsi que las autovias no son de peagi (son de bardi), pero puein dessistil autopistas que no seyan de peagi.

Debiu a la convelsión las nacionalis no rayalis en autovias con reposición el traçau antíguu la mesma, el cerculaeru vículus que no seyan automobis se hadrá nesseçariamenti pol traçau antíguu.

Estu á llevau a que, ena plática, no aiga deferéncia denguna entri las autovias úrtima generación i las autopistas a gastus pagus, comu un processu lógicu la volución las caraiterísticas las infrastruturas.

==Elimentus caraiterísticus==
*'''Dos carrilis pol sintiu, i acessus arrayaus las propieais colindantis'''. El acessu déstas a las autovias se has polos atijus pol mé caminus u vias selvíciu.<br />
**[http://maps.google.com/maps?q=Barcelona&t=k&hl=en&ie=UTF8&ll=41.594071,-4.583788&spn=0.003579,0.007296&z=17&om=0 Afotu (A-11)]
*'''Árias descánsiu''', pa facilital el conduzieru, ya que se recomienda ca 300 km u 2 oras, nellus puei abel selvícius, u zonas infantilis.<br />
**[http://maps.google.com/maps?q=Barcelona&t=k&hl=en&ie=UTF8&ll=41.734081,-4.674752&spn=0.001785,0.003648&z=18&iwloc=addr&om=1 Afotu (A-62)]
*'''Aperturas ena meyana''', nolmalmenti afechás, que s'abrin si es mestel (corti dun síntiu, u entrapamientu désti) pa premitil el passu vículus pol otru sintiu.<br />
**[http://maps.google.com/maps?q=Barcelona&t=k&hl=en&ie=UTF8&ll=42.014344,-5.928594&spn=0.001778,0.003648&z=18&om=1 Afotu (A-52)]
*'''Carrilis entrá i salia'''. Los acessus en atijus u dende elimentus huncionalis las autovias al troncón la mesma se has pol mé carrilis aceleración i salia (nesti chascu pa deceleral). Si un carril entrá i otru de salia están mu junterus, s'uñin pa facilital las maniobras, inque es un puntu mas perigrosu, debiu a qu'angunas trayeutórias se crúzian.<br />
**[http://maps.google.com/maps?q=Barcelona&ll=41.852235,-4.557030&spn=0.004689,0.007502&t=k&hl=en Afotu]
*'''Atiju en tréboli''', esta crassi atiju se costrui quandu se crúzian dos autovias de holma pelpendiculal.<br />
**[http://maps.google.com/maps?q=madrid&t=k&hl=en&ie=UTF8&om=1&ll=43.306794,-8.473688&spn=0.003482,0.007296&z=17 Afotu (AG-55 i A-6)]
*'''Atiju''', esti atiju hue comu el anteriol, pero se moificó pa facilital las maniobras, ya que tien un gran tráficu.<br />
**[http://maps.google.com/maps?q=madrid&ll=40.444686,-3.660067&spn=0.004689,0.007502&t=k&hl=en Afotu (M-30 i A-2)]
*'''Atiju''', quandu dos autovias de gran tráficu se crúzian, los atijus se hazin comu estus, la su bentaja está en tenel menol númiru girus i maniobras que los de tréboli, i en esborral las zonas de trençau qu'ésti genera.<br />
**[http://maps.google.com/maps?q=madrid&t=k&hl=en&ie=UTF8&ll=40.509215,-3.658383&spn=0.003638,0.007296&z=17&om=1 Afotu (M-40 i A-1)]
*'''Ñú sul Mairil''', en esti chascu, se crúzian várias callis i autovias, queandu un atiju albondu compreju.<br />
**[http://maps.google.com/maps?q=madrid&t=k&hl=en&ie=UTF8&ll=40.38199,-3.68763&spn=0.00729,0.014591&z=16&om=1 Afotu (Ñú sul, M-30, A-4, Calle Embajadores, Calle del Manzanares i Avenida de la Paz)]
*'''Ñú supisul Mairil''', nesti chascu, abia pocu sítiu, assinque queó la solución que se ve, los desvius a la gocha enas autovias no suelin dalsi con freqüéncia, ya que es mestel hazel una redución velociá, i se alantra pola gocha, lo que puei intelferil.<br />
**[http://maps.google.com/maps?q=madrid&t=k&hl=en&ie=UTF8&om=1&ll=40.36064,-3.676912&spn=0.003646,0.007296&z=17&iwloc=addr Afotu (Ñú supisul, M-40 i A-4)]

== Tamién visteal ==

* [[Autopista|Autopista]]
* [[Carretera|Carretera]]
* [[Carçá|Carçá]]
* [[Domiñu Púbricu Viariu|Domiñu púbricu viáriu]]
* [[Mestura asfáltica|Mestura asfáltica]]
* [[Pavimentu|Pavimentu]]

[[Category:Carçás]]

<!--EntriGüiqui-->
