{| {{fichabonita}}
|+ <big>'''Taju'''</big>
|-
| style="background:#efefef;" align="center" colspan="2" |
{| border="0" cellpadding="2" cellspacing="0"
|-
| align="center" width="140" | [[File:Rio_tejo.svg|200px|Asiahamientu e riu Guadiana]]
|}
|-
| • '''Paísis''' || España i Purtugal
|-
| • '''Longol''' || 1.006 - 1.008 km
|-
| • '''Artitú e la huenti''' || 1.593 m
|-
| • '''Caudal meyu''' || 500 m³/s
|-
| • '''Superfici la cuenca''' || 80.000 km²
|-
| • '''Desembocaura''' || Atlánticu
|-
| • '''Nombri oficial''' || Tajo(es)/Tejo(pur)
|-
| • '''Nombri estremeñu''' || Tahu
|-
|}
'''Taju''' (en [[Luenga castellana|castellanu]], ''Tajo'', i en [[Luenga purtuguesa|purtugués]], ''Tejo'') es el [[riu]] mas largu la [[Península Ibérica]]. El su nombri provini del [[luenga latina|latín]] ''taliāre'', cortal.

La su nacéncia s'alcuentra enos Montes Universalis, ena rama ociental del Sistema Ibéricu, i, aluspués d'acorrel 1.008 qm, llega al [[océanu Alánticu]], pol [[Lisboa]]. Ena su desembocaura holma el estuáriu el Mari la Paha, nel que cai un caudal meyu e 444 hm³ pol segundu.

Enos sus primerus 816 qm atraviesa [[España]], ondi ahila pol cuatru Comuniais Autúnomas (Aragón, Castilla-La Mancha, Madril i [[Estremaura]]) i un total de seis províncias (Teruel, Cuenca, Guadalahara, Toleu, [[Mairil]] i [[Província e Caçris|Caçris]]).

Aluspues de sel el arrayu entri [[España]] i [[Purtugal]] duranti 47 qm, entra nesti úrtimo pais.<ref>El tramu e 47 qm enos qu'el riu arraya España i Purtugal es conociu cumu Tahu Entrinacional.</ref> Aquí acorri 145 qm, a través de las rehionis traicionalis de Artu Alentehu, Ribatehu i Estremaura purtuguesa, enas que s'entegran los distritus de Portalegre, Santarém i Lisboa.

Las ciais mas emportantis polas que pasa son Aranjuez, Toleu i Talavera la Reina, en España, i Abrantes, Santarém i Lisboa, en Purtugal.

La su cuenca tini una superfici total de 80.600 qm². Es la de mayol puebración la Península Ibérica, con mas de dies millonis d'abitantis. Cabi destacal que nella s'alcuentran las árias metrupolitanas de Mairil i Lisboa.

La cuenca e Taju arcança una capaciá total d'embalsi d'alreol los 14.500 hm³. En referéncia al territoriu español, s'alcuentra regulá pola Confeeración Idrugráfica e Tahu, olganismu dependiente el Ministériu e Meyu Ambienti. El trasvasi "Tahu-Segura" deriva parti el caudal del riu a la zona suroriental d'España.<ref>{{ref-internet| 
|Autol = Portal Agua
|Vínculu autol =
|Entítulu = ¿Cómo funciona el trasvase Tajo-Segura?
|Añu = n/d
|Eición = 
|Lugal = España
|Eitorial = Portal Agua
|ISBN = 
|URL = http://www.portal-agua.com/Sabias/Trasvase.html
|Fecha d'acesu = 2007
|}}</ref>
El su cursu artu está incluiu endrentu el Parqui Natural del Artu Tahu, ena província e Guadalahara. Tamién el su cursu meyu-bahu está protehiu legalmenti, meyanti el Parqui Nacional de Monfragüi, assitiau ena província e [[Província e Caçris|Caçris]]. Ena su desembocaura s'alcuentra la Reserva Natural del Estuariu el Tahu.

== Enhormación ==
* '''Situación''': Centru-oesti e la Península Ibérica, la su cuenca arrecohi auguas de las comuniais autónumas d´Aragón (nacencia), Castilla i Lión, Castilla-La Mancha i Comuniá e Madrí (cursu meyu), Estremaura (cursu meyu- bahu) i Purtugal (cursu bahu).

* '''Nacencia''': Huenti García, Sierra d'Albarracín (Província e Teruel) a 1593 metrus d´artitú.

* '''Desembocaura''': Océanu Atlánticu pol Lisboa, hormandu el estuariu e la mari e la Paha.

* '''Longol''': 1007 km (731 km en España i 275 km en Purtugal).

* '''Afluentis prencipalis''': Harama, Guadarrama, riu e la Hos Seca (qu´es el primel i mas emportanti), Tiétar (el qu´aporta mayol parti el su caudal), Alberchi i Alagón pola derecha. Guadiela, Ibor, Almonti, Salor, i Sever pola gocha.

* '''Puebracionis qu'atraviesa''': Trillu, Saceón, Aranhués, Toleu, Talavera la Reina i Alcántara en España. Abrantis, Costancia (Constância), Santarém i Lisboa en tierras purtuguesas.
[[File:Estuário do Tejo.jpg|thumb|left|200px|Vista el estuariu el Tahu, en Lisboa]]

== Huentis ==
{{listaref}}

== Atijus ==
* [http://www.chtajo.es/ Confederación idrográfica el Tahu]
* [http://www.embalses.net/cuenca-3-tajo.html Estau e los embalsis de la cuenca el Tahu]
{{Commonscat|Tajo - Tejo|Taju}}

[[Category:Rius Estremaura]]
[[Category:Rius Castilla-La Mancha]]
[[Category:Rius Mairil]]
[[Category:Rius Portugal]]
