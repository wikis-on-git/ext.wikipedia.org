[[Image:Greek alphabet digamma2.png|left|50px]]
{{alfabetu griegu}}






Letra dangunus los alfabetus griegus empreá en várius dialeutus, sigún se presenta en albondas escricionis.

El su nombri en griegu antíguu era ''δίγαμμα'', ''δίγαμμος'' u ''δίγαμμον'' «dobri gama».

El su sinu era '''Ϝ''' pa la mayúscula i '''ϝ''' pa la menúscula. El sinu mayúsculu empreau polas coloñas griegas de Calci nel sul d’Itália, que lo conselvaban nel escrebieru, hue ceiu a los etruscus i destus a los latinus. Cumu los latinus empreaban pal son [w] la letra '''V''', hizun usiu de la digamma pal fonema /f/. A lo primeru lo gastarun nel dígrafu '''FH''' (cumu se ve ena fíbula Prenesti ''FHEFHAKED''),  peru endispués simprificarun en '''F''' namás. Nel dialeutu panfílicu se gasta un otru sinu destintu, peru con mesmu usiu: '''Ϟ''', '''ϟ'''. 
 
En ciertas palras el dialeutu hónicu (hata el sigru VIIu), arcádiu-chipriota i nel dóricu es ondi mehol se conselva esta letra: chipr. ''τιμοϝάνακτος'', ''κενευϝο̄ν''; cald. ''Ἀγασιλέ̄̄ϝο̄''. Ansimesmu se puei vel qu’enos essametrus oméricus, s’emprea. N’Omeru nu apaici la letra, sinu que se desvela pol mé la métrica en parabras cumu ''(ϝ)ἄναξ'' u ''(ϝ)οἶνος''.

El su valol fonéticu hue el ''wau'' [w] pa tolos dialeutus ondi se daba. Esti son, lo mesmu que la ''σ'' entrivocálica u la yod, tuvu mu poca consisténcia endrentu la fonética griega.
 
Las pusicionis ondi se daba esti son eran: 
•	En eníciu parabra, alantri vocal —''ϝάναξ''— u alantri líquida ''ρ'' u ''λ'' —''ϝραδων'', ''α-ϝλανεο̄̄ς''—. 
•	En meyu parabra escomiençandu sílaba: ''κορϝος'', ''δορϝειος'', ''φαρϝεhα'', ''ξενϝος''.

Cumu numeral se gastaba pal  6 ('''ϝ´'''), anque endispués se heneralizaria el usiu de '''ς´''' pa essi númiru.

== Bibliografia ==
* Berenguer Amenós, J., ''Gramática griega'', Barcelona, Bosch, 2002<sup>37</sup>.
* Liddell, H. G., Scott, R., ''A Greek-English lexicon, Oxford'', Oxford University press, 1996<sup>9</sup>.
* Lejaune, M., ''Phonétique historique du Mycénne et du Grec ancien'', París, Klinsieck, 1972.

[[Category:Alfabetu griegu]]

[[als:Ϝ]]
[[ar:ديغما (حرف إغريقي)]]
[[ast:Digamma]]
[[bg:Дигама]]
[[br:Digamma (lizherenn)]]
[[ca:Digamma]]
[[cy:Digamma]]
[[da:Digamma]]
[[de:Digamma]]
[[el:Δίγαμμα]]
[[en:Digamma]]
[[eo:Digamo]]
[[es:Ϝ]]
[[fi:Digamma]]
[[fr:Digamma]]
[[gd:Digamma]]
[[gl:Digamma]]
[[he:דיגאמא]]
[[hu:Digamma]]
[[is:Dígamma]]
[[it:Digamma]]
[[ja:ディガンマ]]
[[ku:Digamma]]
[[la:Digamma]]
[[lt:Digama (raidė)]]
[[nl:Digamma]]
[[nn:Digamma]]
[[no:Digamma]]
[[pl:Digamma]]
[[pt:Ϝ]]
[[ru:Дигамма (буква)]]
[[simple:Digamma]]
[[sk:Digama]]
[[sl:Digama]]
[[sv:Digamma]]
[[sw:Digamma]]
[[th:ไดแกมมา]]
[[zh:Ϝ]]
[[zh-yue:Ϝ]]
