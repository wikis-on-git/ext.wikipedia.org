[[File:Sexual cycle.svg|thumb|240px|Ciclu de la reproducion sessual.]]
La '''reproducion''' es un processu biológico que premiti la criacion de nuevus organismus, huendu una caraterística común de tolas holmas de via conocias. Las dos modaliais básicas de reproducion s'agrupan en dos tipus, que alcibin los nombris de asessual o vegetativa i de sessual o generativa.

== Tipus de reproducion ==
[[File:Lifecycle diagram.svg|thumb|right|240px|'''1'''.- [[Meiosis]]; '''2'''.- [[Mitosis]]; '''3'''.- Processu sessual (recombinacion). '''A'''.- La meiosis conduci a la holmacion d'[[espora]]s ([[plantae|plantas]]); '''B'''.- La meiosis conduci a la holmacion de [[gametu]]s (p.ej. en [[animalia|animalis]]); '''C'''.- La meiosis es seguia d'enmeyatu pola holmación dun [[cigoto]] (p.ej. en [[Fungi|hongus]]).]]

El processu la replicacion los [[sel vivu|seris vivus]], llamau reproducion, es una las sus caraterísticas mas enportantis. Cria organismus nuevus, que puein reenplaçal a los que s'ayan dañau o espenau. Dessistin dos tipus básicus:<ref>Solomon, Berg, Martin (2001). ''Biología'', 5a. ed. McGraw-Hil Interamericana. ISBN 970-10-3368-X</ref>

=== Reproducion asessual ===
{{AP|Reproducion asessual}}

Ena reproducion asessual un solu organismu es escapás d'original otros endividus nuevus, que sonin copias essatas del progenitol dendi el puntu de vista genéticu. Un craru ejemplu de reproducion asexssual es la devision de las [[baterias]] en dos células ijas, que sonin genéticamenti edénticas. En general, es la holmacion dun nuevu endividu a partil de células matelnas, sin que dessista [[meiosis]], holmacion de [[gameto]]s o [[fecundacion]]. Non ai, polo tantu, entercambeu de material genéticu ([[ácidu desossirribonucleico|ADN]]). El sel vivu progenitau respeta las caraterísticas i cualiais de los sus progenitoris.

=== Reproducion sessual ===
{{AP|Reproducion sessual}}

La reproducion sessual requieri la entervencion dunu ([[cromosoma]], genera tantu gametus masculinus comu femeninus) o dos endividus, huendu de sessus deferentis, o tamien ermafroditas. Los descendientis producidous comu resultau desti processu biológicu, sedrán frutu la conbinacion el ADN d'ambus dos progenitoris i, por tantu, sedrán genéticamenti destintus a ellus. Esta holma de reproducion es la mas frecuenti enos organismus complejus. Neste tipu de reproducion participan dos células [[aploide]]s originás por meiosis, los [[gametu]]s, que s'unirán duranti la fecundacion.
== Referéncias ==
<references/>

[[Category:Biologia]]
