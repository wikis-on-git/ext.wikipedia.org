La '''física''' (gregu φύσισ (phisis), realiá o naturaleza) es la ciencia hundamental sistemática qu'estudia las propiedais dela naturaleza con ayua 'el lenguahi [[Matemáticas|matemáticu]]. Es tamién aquel conocimientu esactu i razonau d'alguna cosa o matéria, basándusi nel su estudiu por meyu 'el métou científicu. Estudia las propiedais dela matéria, la enerhia, el tiempu, el espaciu i las sus interaccionis.

La física non es sólu uña ciéncia teórica, es tamién una ciéncia experimental. Como toa ciéncia, busca que las sus acuerdus  puean sel verificaus  medianti esperimentus i que la teoria puea realizar prediccionis d'experimentus futurus. Da l'amplitú 'el campu e estudiu dela física, asín comu el su desarrollu estóricu en relación a otras ciencias, se la puedi consideral la ciencia hundamental o central, ya que incluyi dentru 'e su campu e estudiu a la química i a la biolohía, amás e explical los sus fenómenus.

La física ena su tentativa e descrebil los fenómenus naturalis con esactitú i veraciá a chega a límitis empensabilis, el coñecimentu actual acabarca dendi la descipción e partíauclas hundamentalis microscópias, la nacencia delas estrellas nel universu i asta conocel con una probabiliá  mu grandi lo que aconteció enus primerus instantis dela nacencia 'el muestru universu, por cital unus poquinus e los coñecimientus que se tienin.
