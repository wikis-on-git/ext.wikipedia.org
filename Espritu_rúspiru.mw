{{Marcas diacríticas}}
El '''espritu rúspiru''' (del [[luenga latina|latín]] ''spiritus asper'', carcu el [[luenga griega|griegu]] ''δασὺ πνεῦμα'') es veleí un sinu diacríticu (῾ )gastau nel sistema politónicu el griegu que, acolocau polcima una vocal, asseñala aspiración i que tamién s'usa polcima duna ''ρ'' enicial.

== Orihin ==
Esta marca nació a partil el partieru a la metá la letra [[eta]] mayúscula H, gastá pa asseñalal en ciertus dialeutus la aspiración. La parti la derecha se gastó pal [[espritu suavi]] i la gocha pal rúspiru.

== Prenunciación ==
El espritu rúspiru s’acoloca polcima una vocal —''ἁ'', ''ἑ'', ''ἡ'', ''ἱ'', ''ὁ'', ''ὑ'', ''ὡ''— p’asseñalal el caraiti aspirau desta vocal, es izil, quandu estas vocalis se prenunciaban a comiençu parabra cumu ''ha/hā'', ''he'', ''hē'', ''hi/hī'', ''ho'', ''hy'' i ''hō'' al respetivi. Tamién se ponia riba la ''ρ'' enicial u dobri: ''ῥ'', ''ῤῥ'', trascritus cumu ''rh''.

== Ortografia ==
Las nolmas el usiu el espritu rúspiru son prencipalmenti las siguientis:
:—El espritu rúspiru se gasta siempri a comiençu parabra quandu esta emprencípii pol vocal aspirá: ''ὑβρίζω'' (''hybrízdō''), ''ἁλία'' (''halía''), ἱππών (''hippṓn''). 
:—Si dicha vocal tien ton agú, el espritu s’acoloca arriba a la gocha el ton. V. gr.: ''ὕβρις'' (''hýbris''). En cámbiu, si tien ton cercunflehu, el espritu s’acoloca embahu el ton. V. gr.: ''ὧδε'' (''hṓde'').
:—Si la vocal está en mayúscula, el espritu se pon arriba a la gocha la letra, nu polcima: ''Ἡρακλῆς'' (''Hēraklḗs''). Ara, si la vocal tien ton, lo mesmu el espritu qu’el acentu se pon a la gocha, primeru el espritu i endispués el ton: ''Ἥρα'' (''Hḗra'').
:—Se gasta espritu rúspiru en tolas parabras escomençás pol ''υ'' i ''ρ'': ''ὑμεῖς'' (''hymeîs''), ''ὕδωρ'' (''hýdōr''), ''ὑπερβολή'' (''hyperbolḗ''), ''ῥάβος'' (''rhábos''), ''ῥεῦμα'' (''rheûma''), ''ῥίπτω'' (''rhíptō'').
:—Anque nu es obrigatóriu, parabras con ''ρ'' heminá interna, puei lleval la segunda dellas espritu rúspiru i la primel [[espritu suavi|suavi]]: ''Πύῤῥος'' (''Pýrrhos''), ''ἐῤῥυσάμην'' (''errhysámēn'').

== Trascrición ==
Las parabras griegas que passarun al latín u se trascribierun nessa luenga escrebin h allí andi abia espritu rúspiru: ''Heracles, Hera, hybris, rheuma''. Luengas cumu el ingrés u el francés conselvan la "h" enos télminus griegus passau pol latín. El castellanu namás conselva la trascrición del espritu rúspiru a comiençu parabra, nu de la ''ῥ'': ''hidromasaje, hebdomadario, hectárea''. A la escontra, el estremeñu nu asseñala essa "h" pol sel mua, ya dende epoca latina, de mó qu’escrebimus: ''idráulica, ematocritu, etária, Érculi, Adi''.

[[Category:Ortografia]]
