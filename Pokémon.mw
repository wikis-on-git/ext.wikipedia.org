[[Archivu:Cosplay of Pikachu, Fanime 2015 (18125488996).jpg|miniaturadeimagen|'''Pikachu''', presonaxi prencipal i unu delos más anombraus]]
[[Archivu:International Pokémon logo.svg|miniaturadeimagen|'''Logu oficial''' entrenacional de Pokémon]]Pokémon e una saga multimeya que encetó nel añu 1995 col lanzamientu xaponés delos videoxuegus Game Boy '''Pokémon Coloráu''' i '''Pokémon Verdi''' (Orixinalmenti, ''Pocket Monsters: Red'' i ''Pocket Monsters: Green'' respeutivamente), los cualis llegarían un añu endispués a [[América]] canteyaus en [[Luenga ingresa|ingrés]] i con pulas i múas adicionalis baxu´l nomi '''Pokémon Red Version''' i '''Pokémon Blue Version''' i en 1999 a [[Uropa]] i [[Oceania|Oceanía]] en deferentis luengas, incruyendu´l [[Luenga castellana|castellanu]] nel casu d´[[España]], ondi recibirían la denomación de '''Pokémon Edición Roja''' i '''Pokémon Edición Azul'''. Oguañu se trata d´una las marcas con más nombrayía´l mundu i la saga de videoxuegus más grandi, biendu vendíu los sus títulus en conxuntu '''368 millonis de copias''' ata oi.

Enque e mu anombrá polos sus xuegus, dessistin to tipu de produtus pretenecientis ala marca Pokémon: '''cartas colecionablis''', '''cacharritus''', '''peluchus''', '''pañus''' i otrus tipus d´achiperris comparantis. Amás, tien una '''seri d´animación''' que dendi 1997 tien emitías 23 rentonás cun total de 1000 episoyus.

== La su criyación ==

=== La nacenica ===
La criyación del conceutu "Pokémon" hue desenrollá por '''Satoshi Taxiri''' (En xaponés, 田尻 智) por mó delas vivencias que tuvu de zagal chicu caçandu i axuntandu cocus nela alamea la ciá ena que passó la su moceá. Prencipiandu los añus noventa el siegru venti, las esperiencias estas le hizun maxinar en estar delantri unus rapacis xugandu a las sus Game Boy inseutus viaxandu por mé del '''Cordón Link''' que uñía dambas, lo que derivó nuna ideya dun xuegu nel que se puyeran entrecambiar creaturas que los xugaoris caçassin colos collaçus que tamién lo tuvieran.


=== El desenrollu Pokémon Coloráu i Pokémon Verdi ===


[[Categoría:Juegus]]
