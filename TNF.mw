El '''factor e necrosis tumoral''' ('''TNF''', abreviatura del inglés ''tumor necrosis factor'') es una proteína del grupu las [[citoquinas]] liberás polas células del [[sistema inmunitariu]] qu'intervieni en la [[inflamación]] y la destruzión articular secundarias a la [[artritis reumatoidi]], asín comu en otras [[patología]]s.<ref>González D., Rodríguez, A.B., Pariente, J.A. (2014). "[http://link.springer.com/article/10.1007/s11010-014-1979-5 TNFa-induced apoptosis in human myeloid cell lines HL-60 and K562 is dependent of intracellular ROS generation]". Molecular and Cellular Biochemistry '''390''': 281-287.</ref> 

{| border="0" width="35%" cellpadding="5" class="noprint,floatright" style="float:right; background-color:#EEEEEE; border:solid #005 2px; margin: 0em 0em 0.5em 0.5em; width:35%;"
|-
|'''Sinónimus'''
*Factor e necrosis tumoral
*Caquectina
*Caquexina
*TNF
*FNT
|-
|}

==Fisiología==
El TNFα está relacionau con los [[leucocitu|glóbulus blancus]] e la [[sangri]], el [[endoteliu]] y otrus tejíus en el transcursu de distintas agresionis celularis, comu por ejemplu las [[infezión|infezionis]]. La su estimulación está relacioná con otrus meyadoris celularis comu la [[interleucina]] 1 y endotoxinas [[bacteriana]]s. El TNF ejerci distintas huncionis en diferentis órganus, comu la activación e la produzión d'otrus meyadoris comu las interleucinas 1 a la 6.

* En el [[hipotálamu]] actúa sobri el eji hipotálamu-hipofisariu-adrenal, estimulandu la liberación e  [[Hormona_liberaora_de_hormona_adrenocorticotropa|hormona liberaora de corticotropina]] (CRH, del inglés ''corticotropin releasing hormone'').
* Suprimi el apetitu; por esu se la llama caquexina, porqui la caquexia es una pérdida importanti de pesu en las malotias gravis comu'l [[cancru]].
* [[Fiebri]].
* En el [[hígadu]] estimula la reazión inflamatoria aguda, activandu la síntesis e [[proteína C reactiva]] y otrus meyadoris celularis.
* En otrus órganus aumenta la resistencia a la [[insulina]].

La liberación e TNF-α produci activación local del [[endoteliu]] vascular, liberación e [[óxidu nítricu]] con vasodilatación y aumentu la permeabilidá vascular, que conduci al reclutamientu las células inflamatorias, [[inmunoglobulina]]s y [[Sistema del complementu|complementu]], provocandu la activación e los [[linfocitu]]s T y B. Tamién aumenta la activación y adhesión plaquetarias, y probablementi la oclusión vascular sea la causa la necrosis tumoral, e dondi provieni el su nombri. Las hunciones del TNF se deben a la su unión a 2 receptoris celularis diferentis<ref>González D., De Nicola, M., Bruni, E., Caputo, F., Rodríguez, A.B., Pariente, J.A., Ghibelli, L. (2014). "[http://www.ncbi.nlm.nih.gov/pubmed/25148872 Nanoceria protects from alterations in oxidative metabolism and calcium overloads induced by TNFa and cycloheximide in U937 cells: pharmacological potential of nanoparticles]". Molecular and Cellular Biochemistry '''397''': 245-253.</ref> que se localizan en diferentis células comu [[neutrófilu]]s, células endotelialis y [[fibroblastu]]s. Además, estus receptoris s'encuentran en forma solubli en el sueru y en el líquidu sinovial. Manqui localmenti los efectus del TNF-α son beneficiosus, cuandu'l TNF actúa por tól organismu talis efectus son desastrosus, provocandu síndromis comu'l [[shock sépticu]] y la [[coagulación intravascular diseminá]].

Es capaz la inhibición de TNFα o del su receptor celular con anticuerpus monoclonalis talis comu [[infliximab]] (Remicade®), [[etanercept]] (Enbrel®), o [[adalimumab]] (Humira®), que s'utilizan en tratamientus modernus e varias malotias autoinmunitarias comu la [[artritis reumatoidi]], la [[espondilitis anquilosanti]], la [[enfermedá de Crohn]] y la [[psoriasis]].

El consumu d'estus fármacus pué aumental el riesgu de contrael [[tuberculosis]] o reactival una infezión latenti, sobri tó con infliximab y adalimumab. Por ellu, los pacientis que deban utilizaglus tien que sel evaluaus y tratalsi estas infezionis endenantis d'administral los anticuerpus monoclonalis.

==Véasi tamién==
* [[linfotoxina|Factor de Necrosis Tumoral ß]]

== Huentis ==
{{listaref}}



[[Category:Citoquinas]]
[[Category:Inmunoestimulantis]]
