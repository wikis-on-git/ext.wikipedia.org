{{Artículu númiru|700}}
{{Alfabetu griegu}}
[[File:Greek letter chi serif+sans.svg]]

La '''hi''' [[IPA|[ˈhɪ]]] es el nombri la vigesimussegunda letra el alfabetu griegu.

La grafia mayúscula es '''Χ''' i la menúscula '''χ'''.

El nombri que tuvu esta letra en [[luenga griega antígua|griegu antíguu]] hue ''χῖ'' [[IPA|[k<sup>h</sup>íː]]]. El nombri en [[luenga griega muelna|griegu muelnu]] es ''χι'' [[IPA|[ˈçi]]]. No tuvu equivaléncia en [[luenga latina|latín]], pos se trascrebia con el dígrafu ''ch''.

La prenunciación desta letra á variau a lo largu los tiempus. A lo primeru esti sinu se gastó pa asseñalal el fonema oclusivu sordu aspirau /k<sup>h</sup>/ ena huerça los dialeutus. Endispués el son se hue fricativizandu en favol de la velal /x/. Dos son los alófonus que tien nel griegu dagañu, unu velal [[IPA|[x]]] gastau delantri [[IPA|[a]]], [[IPA|[o]]], [[IPA|[u]]] i otru palatal [[IPA|[ç]]] bichau delantri [[IPA|[e]]] i [[IPA|[i]]]: ''άγχος'' [[IPA|[ˈɑŋxos]]], ''χέρι'' [[IPA|[ˈçeɾi]]]. 

Pol mé las palras griegas el sul Itália que gastaban la hi pa trascrebil el grupu ''ks'', i no [[IPA|[k<sup>h</sup>]]], el latín alquirió tala letra tamién con essi mesmu valol.

[[File:Chirho.png|left|50px|thumb|[[Crismón]].]]

El sinu '''X''' hue mu freqüenti ena tradición manuscrita meyeval pa abrevial la seqüéncia ''christ-'', en parabras comu ''cristianu''. En [[luenga ingresa|ingrés]] s’acontina gastandu p’abrevial ''Christmas'': ''Xmas'' “Naviá”. Junta la [[ro]], tamién era un holma mu freqüenti d’abrevial ''Χριστός'' '''ΧΡ''' “Cristu”.

Nel [[IPA]], la grafia menúscula la hi se gasta pa asseñalal el son uvulal fricativu sordu [[IPA|[χ]]].
 
Ena numeración griega, el sinu se gasta con el valol de 600 ('''χ’''').

== Bibliografia ==
* Berenguer Amenós, J., ''Gramática griega'', Barcelona, Bosch, 2002<sup>37</sup>.
* Liddell, H. G., Scott, R., ''A Greek-English lexicon'', Oxford, Oxford University press, 1996<sup>9</sup>.
* VV. AA., ''Νεοελληνική γραμματική'', Atenas, Οργανισμός Εκδοσέως διδακτικών βιβλίων, 2005.

[[Category:Alfabetu griegu]]
