{{Algotra ortografia}}
{{Monicipiu
|nombri oficial = Pueblonuevo del Guadiana
|escú = Pueblonuevo del Guadiana.svg
|comunidá = Estremaúra
|provincia = Badajós
|comarca = [[Comarca d'El Lácara|El Lácara]]
|monicipiu = Pueblu-Nuevu de Guadiana
|cp = 06184
|superficii = - 
|altol = 180
|distritu = 25
|a = Badajós
|ríus = [[Guadiana]], [[L'Alcaçaba]], [[Guerreru]] 
|puebración = 2058
|calendata = 2011
|gentiliciu = pueblonovensi
|moti = sartenejeru, -a
|web = [http://www.pueblonuevodelguadiana.es/]}}

'''Pueblu-Nuevu de Guadiana''' [[IPA|[pweβ̞lʊˈnweβ̞ʊ ð̪eɣwaˈð̪jana]]], conocíu ena zona comu Pueblu-Nuevu o Sarteneja es un puebru colonización que cai a 25 km de [[Badajós]]. 

== Nombri ==
El nombri de Pueblu-Nuevu le vien por sel un puebru de colonización criau con el [[Pran Badajós]]. La vos 'puebru nuevu' ena comarca asseñala alos puebrus hechus colos reguedíus, en oposición alos puebrus viejus de origin prerromanu, romanu o medieval dela zona. El apellíu de ''Gudiana'' es pol ríu [[Guadiana]] que le sirvi de arrayu al meyudía del términu.
Tamién se mienta ena comarca comu ''Sarteneja'', finca de cuya despropiación nació el puebru.

== Estoria ==
El pobramientu en Pueblu-Nuevu vien de tiempus romanus. En el su términu, ena finca de Torre-Baxa i en El Pesquero s'án hallau abondosus restus de villas romanas, comu vasijas, cerámicas i estruturas de vivienda<ref>[http://museoarteromano.mcu.es/pdf/VILLA_ROMANA_PESQUERO.pdf Rubio Muñoz, L-A, "Un asentamiento rural en la cuencia media del Guadiana: La villa romana de "Pesquero"", en Anas I: 1988, pp. 67-82 ]</ref>.

Duranti la Edá Media, la pobración siguió dispersa en caseríus i cortijus, ata que ena [[Conquista cristiana]] se reforçarun los assentamientus con nuevus colonus que vinun del norti, ludiandu el lugal de ''Sarteneja''. Esti pobranchu prencipió a despuebral-si plontu i ya pal sigru XIV quearía comu cortiju i dehesa<ref>Bernal Estévez, A., ''Poblamiento, transformación y organización social del espacio extremeño'': Méria, 1998</ref>, al igual que otrus lugaris comu El Çaraço o El Fresno.

Ya en el sigru XX se produxu la despropiación delas fincas pala criación de reguedíus i puebrus por mé del [[Pran Badajós]] homentau pol régimin [[Francisco Franco|franquista]], de má que delas tierras delos ermanus Paredes i cia. nació Pueblu-Nuevu.

A partil del añu 1953 se produzi el assentamientu de colonus [[Estremaúra|estremeñus]] i d'otras partis de [[España]]. En 1956 es inagurau oficialmenti por [[Francisco Franco|Franco]], quien en el su viagi tamién inagura otrus puebrus dela zona comu [[Val-de-La-Calçá]].

En 1971 se costitúi comu ''Entidad Menor'' pertenecienti a [[Badajós]] por mé dun decretu.

Quasi tres décadas dispués, ya en 1999 se costitúi comu monicipiu i oficialmenti el 3 d'agostu de 1999<ref>[http://doe.juntaex.es/pdfs/doe/1999/900o/99040111.pdf Decreto 97/1999 de 29 de jullu por el que se aprueba la segregación de Entidad Menor de Pueblonuevo del Guadiana para su constitución en municipio independiente de Badajoz]</ref>. se decrara monicipiu endependienti de [[Badajós]].


== Referencias ==
{{listaref}}

== Atijus ==
* [http://www.pueblonuevodelguadiana.es/ Ayuntamientu de Pueblu-Nuevu].
* [http://www.dip-badajoz.es/municipios/municipio_dinamico/inicio/index_inicio.php?codigo=123 Página ena Deputación de Badajós].

{{Tierra Baajós}}

[[Category:Comarca d'El Lácara]]
[[Category:Tierra de Badajós]]
[[Category:Monicipius estremeñus]]
