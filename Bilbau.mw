{{Monicípiu
|nombri = Bilbau
|bandera = Bilbao.svg
|escú =
|imahin = [[File:Ayuntamiento_de_Bilbao_(Duly).jpg|250px|Ayuntamientu de Bilbau]]<br />Ayuntamientu de Bilbau
|comuniá = Pais Vascu
|província = Viscaya
|cp = 48001 - 48015
|superfici = 41,26
|artitú = 8,8 (es l'altura oficial miia nel 5º<br />escalón la escalinata el ayuntamientu)
|longol = 395
|a = Madril
|puebración = 353.168
|calendata = 2007
|hentilíciu = Bilbainu/a
|rius = Nervión, Cadagua,<br />Elguera
|web = [http://www.bilbao.net/ www.bilbao.net]
|asiahamientu = [[File:Bilbao, Spain location.png|300px]]
}}

'''Bilbau''' (en [[euskera]] ''Bilbo'', oficial ''Bilbao'') es una ciá [[España|española]], capital de la [[Províncias d'España|província]] e [[Viscaya]] ([[Pais Vascu]]). Possei el entítulu onoríficu de "La mu leal, nobri i envita villa e Bilbau". Los Reis Católicus le dierun el entítulu de nobri en 1475 i Felipe III el de mu nobri i mu leal nel añu 1603. La reina María Cristina le dió el d'envita en 1837 pol bel aguantau el sítiu de las tropas carlistas. 

La ciá s'alcuentra assitiá nel valli el cursu bahu el Nervión, arrayandu con [[Erandio]], [[Barakaldo]], [[Sondika]] i [[Etxebarri]], es un emportanti centru comercial, financieru i endustrial.

Hue hundá pol D. Diego Lopez de Haro nel añu 1300.

== Geografia i clima ==
La ciá e Bilbau esta assitiá ena veltienti alántica oriental la Peninsula Ibérica. Las cordenás de la ciá son latitú: 43º 15' 42'' N, lonhitú 2º 55' 43'' W, i s'alcuentra a 19 metrus sobri el livel del mari.
El clima e Bilbau es de tipu oceanicu úmeu, enfruenciau pola corrienti calienti el golfu, con temperaturas suavis a lo largu tol añu. El áugua el mari tiini una temperatura e 14º en ibielnu i en vranu chega alos 23º. Las temperaturas meyas de Bilbau oscilan entri los 20,7º de [[Agostu]] i los 9,1 d'[[Eneru]].

== Estória ==
Bilbau nació cumu un pequeñu bárriu pretenecienti a Begoña. El su asiahamientu previlehiau, pol estal cerca el puertu, hizu de Bilbau un encravi emportanti pal comérciu marítimu. Esminció con solamenti tres callis, alogu se hue espandiendu, chegandu a sel anombrá en 1602 capital de Viscaya, entítulu que hata altonci tinia [[Bermeo]]. A finalis del sigru XVII Bilbau superó la crisis que afetaba a meya [[Uropa]] grácias a las minas de hierru i al comérciu con el [[Réinu Uniu]] i [[Olanda]]. Nel sigru XIX prencipió la [[Revolución endustrial]]. Bilbau hue escenáriu de várias gerras nel passau, cumu las Guerras Carlistas i la Guerra Cevil. 

Nel sigru XX se muó el su centru neurálhicu dendi el cascu antigu al ensanchi i se anessionarun Abando, Begoña i Deusto. Endispués del declivi endustrial de los ochenta i las enundacionis de 1983, la ciá se gorvió a revitalizal con nuevas infraestruturas, los muellis de carga se gorvierun passeus i se costrullerun eifícius emblemáticus cumu el [[Museu Guggenheim de Bilbau]] adeicau al Arti Muelnu, el Paláciu de Congressus Euskalduna u el ferrocarril metropolitanu de Bilbau.

== Coltura i deporti ==
En Bilbau an naciu grandis presonahis del mundu la coltura, cumu [[Miguel de Unamuno]], Arriaga, [[Gabriel Aresti]].
Bilbau cuenta con una tupa istalacionis i estitucionis colturalis i eucátivas, cumu el Teatru Arriaga, la [[Univelsia e Deusto]], i enfiniá de museus i salas d'esposicionis. Bilbau al igual que [[San Sebastián]] ofrez la opoltunidá de degustal los mehoris pratus de la cucina vasca en gran cantidá e restaurantis. 
Bilbau tiini un equipu e fubu ena primel devisión: el [[Atletic Club]](únicu club huntu con el FC Barcelona i el Real Madrid que siempri s'á manteniu ena máissima categoria) hue hundau nel añu 1898, Bilbau hue huntu con Güerva e los primerus lugaris ondi se hugó al fubu nel estau Español grácias a las traicionalis güenas relacionis comercialis que Bilbau tinia con el Reinu Uniu.

== Atihus estelnus ==
* [http://www.museobilbao.com Museu de bellas artis]
* [http://www.guggenheim-bilbao.es Museu Gugenheim]
* [http://www.euskararenetxea.net La casa el vascuenci]
* [http://www.visitbilbao.info Enholmación útil al tentu Bilbau]
* [http://www.euskal-museoa.org Museu vascu]
* [http://www.museomaritimobilbao.org Museu marítimu]
* [http://www.museoreproduccionesbilbao.org Museu de reproducionis]
* [http://www.fundacionbilbaoartefundazioa.org Hundación BilbaoArte]

[[Category:Ciais de Pais Vascu]]
