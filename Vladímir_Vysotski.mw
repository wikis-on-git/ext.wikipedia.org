[[Archivu:Russia_stamp_V.Vysotsky_1999_2r.jpg|miniaturadeimagen|300x300px|Sellu de correus mentandu a Vladímir Vysotski (1999).]]
[[Archivu:Moscow,_Vysotsky_museum_(1).jpg|miniaturadeimagen|369x369px|Museu Vysotski, en Moscú.]]
'''Vladímir Semiónovich Vysotski''' (<span>en </span>[[Lengua russa|rusu]]<span>, </span><span lang="ru">Владимир Семёнович Высоцкий</span>) ([[25 eneru|25 de eneru]] de [[1938]], [[Moscú]] – [[25 júliu|25 de juliu]] de 1980, id.) jue un pueta, cantanti, compositol, y actol rusu de la [[Unión Soviética]]. Jue muy importanti pa el pueblu y la cultura rusa.<ref>Vysotsky's Biography. The Official V.S.Vysotsky Foundation site </ref>

Endi 1964, Vysotski, trabajó comu actol en el populal Teatru de Drama y Comedia en la Taganka. La compañía teatral del Taganka jue vítimu constanti de toa la persecución del gobiernu.<ref>Según una entrevista en [http://web.archive.org/web/http://vysotskiy.niv.ru/vysotskiy/monologi/059.htm Vysotskiy.niv.ru en entrevista]</ref> En obras de teatru y en penículas Vysotski cantaba los sus poemas. Peru el su labutu no tuvu entoncis, (añus 60 y 70), reconocimientu oficial nengunu. No poía jadel contratus con Melodiya, la empresa del estau pa la industria discográfica soviética. Asina y tou seguió siendu populal y ca vez más, al aparecel la cinta de los magnetófunus y casetis ondi poel grabal las cancionis. Vysotski seguía siendu perseguíu por el gobiernu de la URSS, que estaba cansau de las poesía antisoviética y su triunfu entri la genti. A la postri Melodiya no tuvu otru remediu que sacal anguninas de las cancionis en vinilu a finis de los añus setenta. Cancionis que ya sabían cuasi de memorieta toa la genti. Debíu al consumu de drogas la salú de Vysotski fue de mal en peol y espenó en Moscú cuandu tenía solu 42 años. Estuvu de cuerpu presenti en el Teatru de Taganka. A su funeral juerun un millón de personas. Las autoridadis soviéticas, ante semejanti fenomenu mandarun tropas a Moscú pa prevenil posiblis revueltas.  Vysotski ha recibíu un reconocimientu póstumu comu pueta y artista de la Unión Soviética.<ref>Vlady, Marina: ''Vladimir ou Le Vol Arrêté'' (‘Vladímir o el vuelo abortado’). París: Fayard, 1987. ISBN 2-213-02062-0</ref>

Muchas de las sus cancionis, de los sus puemas han queaus traducíus en abondus parlaris de tou el mundu, en inglés, francés, español... y en estremeñu, llevau a cabu por los hermanus [[Miguel Herrero Uceda|Herrero Uceda]] <ref>[http://www.wysotsky.com/9036.htm Página de la Fundación Vysotsky]</ref>  

:<small> !M’agarru a la mi guitarra: ¡Qué resuenin las parelis!
:¡Me tienin fecháu, que suerti más negra!
:¡Enrajetalmi el gañoti y las venas, si queréis,
:peru no esgarréis las mis cueldas de plata!

:¡Estoy esmaejáu! ¡Quieru que me tragui la tierra!
:¿Quién me devuelvi los mis añus mozus?
:Se han metíu en las mis entrañas pa derrengalmi,
:peru no quieru que esgarrin mis cueldas de plata.

:Se han lleváu mi guitarra, mi alma libri
:¡Pocalachas! ¡Mandrionis! jue mi alaríu enrabietáu
:¡Echalmi al jondón del pozu con una piera al pescuezu
:peru no esgarréis las mis cueldas de plata!

:¿Qué pasa, compairis? ¿Acasu ya no veré
:más el sol, ni las claras del día, ni vel pardeal la taldi?
:Me han arrancáu el alma, me tienin fecháu,
:y, ara, pa colmu, han esgarráu mis cueldas de plata.
::Vladímir Vysotski, Cueldas de plata (traducíu por [[Miguel Herrero Uceda|Miguel y Elisa Herrero Uceda]])
</small>

== Huentis ==
{{listaref}}


[[Category:Puetas rusus]]
