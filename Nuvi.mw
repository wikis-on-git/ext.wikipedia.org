[[Image:Clouds 1 bg 082403.jpg|thumb|right|Nubis (borregonis)]]
[[Image:CUMULONIMBO.jpg|right|thumb|300px|Cumulonimbu]]
Una '''nubi''' es una masa visibri hormá pol cristalis de ñevi u gotas d´áugua asiahás ena amofera. Las nubis dispersan tola lús visibri, razón pola que se ven brancas. Sin embargu, a vezis son tan guresas u densas que la lús nu las puei atravesal, i altonci se ven grisis u negras.


El crasificaeru e nubis d´alcuerdu colas sus caraterísticas visualis previini e la Organiçación Meteorolóhica Mundial i viini arrecohia nel "International Cloud Atlas".

Los nombris oficialis de las deferentis crasis de nubis se dan en latín. Desistin tres hénerus (''genera'') hundamentalis:

*Cúmulus (''Cumulus''): nubis d´esarrollu vertical.
*Estratus (''Stratus''): nubis estratificás.
*Nimbus (''Nimbus''): nubis escapazis de hormal llúvia. 

Los grupus anterioris s´alcuentran en nubis de bahas, meyas u artas, i d´esarrollu vertical, dandu lugal a una crasificación de 9 tipus.


===Nubis verticalis Família D=== 
[[Image:Cumulonimbus0713.jpg|thumb|left|180px|Cumulonimbus muestrandu huertis corrientis ascendentis]] 
Estas nubis suelin tenel huertis corrientis ascendentis, creciendu muchísimu endi las sus basis i hormándusi a emportantis artituis.
* Cumulonimbus (se asocia con huertis llúvias i nubis de trúbila) (Cb)
* Cumulonimbus incus 
* Cumulonimbus calvus 
* Cumulonimbus con mammatus 
* Cumulus congestus
* Pyrocumulus




===Nubis bahas Família C===
A menus de 2 qm
* Stratus (St)
* Nimbostratus (Ns)
* Cumulus humilis (Cu)
* Cumulus mediocris (Cu)
* Stratocumulus (Sc)
* Cumulus
* Cumulonimbus

===Nubis meyas Família B===
De 2 a 5 qm
* Nimbostratus
* Altostratus (As)
* Altostratus undulatus 
* Altocumulus (Ac)
* Altocumulus undulatus
* Altocumulus caballa 
* Altocumulus castellanus 
* Altocumulus lenticularis

===Nubis artas Família A===
[[Image:Cielo en San Juan Bautista en Nueva Esparta.JPG|thumb|right|200px|Cirrus]]
A mas de 5 qm
* Cirrus (Ci)
* Cirrus uncinus
* Cirrus Kelvin-Helmholtz
* Cirrostratus (Cs)
* Cirrocumulus (Cc)
* Pileus
* Destraci d´avión, una dergaísima nubi, esarrollá pol el pasu duna aerunavi a artas artituis.

===Nubis orugráficas===
Amás destas desistin deferentis crasis de ñebla i un grupu apalti e nubis hucheau nubi orugráfica, alcuentrándusi:
: - Nubis lenticularis.
: - Nubis de Banner.

==Hormaeru e las nubis==
[[Image: Wolkenstockwerke.png|left|thumb|400px|Crasificación de nubis pol artitú]] 
Angunas masas d´airi que horman la amófera terrestri llevan entri los sus componentis senificativas cantiáis d´áugua qu´aconsigun a partil de la evaporáncia el áugua la mari i e la tierra úmea. Arrehuntándusi d´esta horma partículas de polvu u zenizas qu´ai nel airi.

Estas masas d´aire calienti i úmeu tiran a elevalsi cuandu s´atopan con otra masa d´airi friu i secu. Las masas d´airi nu se mesturan entri sí cuandu chocan, están bien enlimitás i tiran a movelsi pa zonas de menol presión amoférica. Al elevalsi las masas d´airi calienti s´espandin al alcuentral menol presión enas arturas, d´alcuerdu cola lei e los gasis idealis, deminuyi tamién la su temperatura. Estu prevoca qu´el áugua que contienin estas masas d´airi se condensi hormandu las nubis.

Cuandu la masa d´aire cáliu i úmeu es horzá a subil mu artu ena troposfera, s´enfria de tal manera que se horman nubis de cristalis de hielu, hucheás cirrus, cirrostratus o cirrocumulus. A menol artitú se horman las nubis de gotas d´áugua, cumu son los artustratus, artucúmulus que heneralemnti acompañan a los frentis cálius, al igual que los stratus de menol artitú. 

Los cúmulus, en chambu, acompañan a los frentis frius. Estas nubis tiran a crecel de horma vertical hata chegal a hormal masas d´artura conocias cumu cumulonimbus. Estas nubis de trúbila açonchan nel su enteriol un sistema e tolbellinus, ascendentis nel enteriol, i descendentis al esteriol. Si se dan las condicionis adecuás estus tolbellinus puein chegal hata el suelu en horma e tolnaus. 
La estática henerá pol el movimientu destus tolbellinus endrentu destas nubis es una posibri causa e las trúbilas elétricas.

==Nubis enus pranetas el Sistema Solal==
En pranetas deferentis de la Tierra las nubis puein estal hormás dotro material.

Las nubis de Venus están hechas de gotas d´áciu sulfúricu. Marti posei nubis d´áugua i e diósiu e carbonu. Titán está cubria duna densa ñebla d´idrocarburus la cual açoncha nubis de metanu. Los pranetas higantis Húpitil i Satulnu tiein nubis superioris d´amoníacu i posein nubis entelmeyas d´idrosulfuru d´amoño i nubis prohundas d´áugua. Uranu i Neutunu posein posibrienti nubis prohundas análogas a las hovianas i posein nubis superioris de metanu.
[[Image:Img20050129 0001 de neuss wolken.JPG|right|thumb|300px|Cirrus i artucúmulus]]
==Clasificaeru e las nubis en estremeñu==

Desistin una tupa nombris en estremeñu pa hucheal las nubis, sigún las sus caraterísticas:

* El su nombri mas heneral es '''nubi''' u '''barañu/baraña''', gastándusi la parabra '''nubrau''' pa referilsi al tiempu amoféricu nel que ai una tupa nubis nel cielu.

* Cuandu una nubi es mu grandi i negra, se la huchea '''borregón'''.

* A las nubis que se quean hincás enas cimeras se las huchea '''açuñaus'''.

==Atihus==

*[http://www.atmos.washington.edu/gcg/Atlas/index.html Atlas de nubis de Houze]
*[http://bloc.balearweb.net/post/55/259 Todo de las nubes: fotos, pintura, meteorología, 200 fotos de nubes reales y pintadas]
[[Image:Img20050526 0007 at tannheim cumulus.jpg|right|thumb|300px|Cúmulus]]
* [http://www.fotografia-digital.info/foto-de-nubes.html Afotus de nubis, dehitalis, galerias de bardi]
* [http://www.meteosat.com Imáhis el satéliti Meteosat]
* [http://nubes.org/ nubes.org - La Páhina las Nubis]

==Referéncias==
*''International Cloud Atlas''  pubricau pola World Meteorological Organization, Ginebra, Suiça, 1987.
*Cloud dynamics, R.A. Houze, Academic Press, 1993. ISBN 0123567711.
*Diccionario Castellano-Estremeñu, Ismael Carmona García.

<!--EntelGüiqui-->

[[Category:Céncias naturalis]]

[[an:Boira]]
[[ar:سحاب]]
[[arc:ܥܢܢܐ]]
[[ay:Qinaya]]
[[bat-smg:Debesis]]
[[bg:Облак]]
[[br:Koumoul]]
[[bs:Oblak]]
[[ca:Núvol]]
[[chr:ᎤᎶᎩᎸ]]
[[co:Nivulu]]
[[cr:ᑲᔥᑰᐧᐃᓐ]]
[[cs:Oblak]]
[[da:Sky (meteorologi)]]
[[de:Wolke]]
[[el:Νέφος]]
[[eml:Nóvvla]]
[[en:Cloud]]
[[eo:Nubo]]
[[es:Nube]]
[[et:Pilv]]
[[eu:Hodei]]
[[fa:ابر]]
[[fi:Pilvi]]
[[fr:Nuage]]
[[fur:Nûl]]
[[gd:Neul]]
[[gl:Nube]]
[[he:ענן]]
[[hi:बादल]]
[[hr:Oblaci]]
[[hu:Felhő]]
[[id:Awan]]
[[is:Ský]]
[[it:Nuvola]]
[[iu:ᓄᕗᔭᖅ/nuvujaq]]
[[ja:雲]]
[[ko:구름]]
[[ku:Ewr]]
[[la:Nubes]]
[[lb:Wollek]]
[[lt:Debesis]]
[[lv:Mākoņi]]
[[mk:Облак]]
[[ml:മേഘം]]
[[ms:Awan]]
[[nah:Mixtli]]
[[nl:Wolk]]
[[nn:Sky]]
[[no:Sky]]
[[nrm:Nouage]]
[[pdc:Wolk]]
[[pl:Chmura]]
[[pt:Nuvem]]
[[qu:Phuyu]]
[[ro:Nor]]
[[ru:Облако]]
[[scn:Nùvula]]
[[sh:Oblak]]
[[simple:Cloud]]
[[sk:Oblak]]
[[sl:Oblak]]
[[sr:Облак]]
[[su:Awan]]
[[sv:Moln]]
[[te:మేఘం]]
[[tg:Абр]]
[[th:เมฆ]]
[[tr:Bulut]]
[[uk:Хмари]]
[[vi:Mây]]
[[yi:וואלקן]]
[[zh:云]]
[[zh-min-nan:Hûn]]
[[zh-yue:雲]]
