El '''evaluaeru de riesgus''' es la primel fasi d’atuación de las impresas en matéria preventiva, i el su fin es eliminal los riesgus u reducilus.
Se trata d’identifical los riesgus en ca puestu de trebahu ena impresa, i valoralus (relacionandu las posibiliais de que ocurra el acienti i las sus consecuéncias).

== Partis ==

===Análisis del riesgu===
[[Image:ANDAMIOS.jpg|thumb|right|260px|Trebahaoris de la costrución haziendu un holhau]]

* '''Edentifical i definil los riesgus en ca puestu de trebahu''': Hazremus estu contestandu a las preguntas: 

''Desisti anguna huenti e dañu? Quién u qué puei sel dañau? Lo cúmu es que puei ocurril el dañu?''

* '''Estimaeru del riesgu''': Hazremus estu pol mé la "matris de riesgus", ena que s’estima el riesgu a partil d’unus valoris de probabiliá i consecuéncias.

''Estimaeru del riesgu = Probabiliá * Consecuéncias''

===Valoraeru del riesgu===
* '''Valoral si un riesgu es acetabri u nu'''. Hata qu’el riesgu seya asumibri, s’atua enas ténicas de prevención (pa que la probabiliá d’acienti seya menol) i/u enas ténicas de proteción (pa que los dañus seyan menoris)

''Riesgu trivial = Nu hazi farta ación específica''.

''Riesgu tolerabri = Sedrán mestel compruebacionis periódicas''.

''Riesgu moerau = En ciertu praçu son nesezárias miias''.

''Riesgu emportanti = Nu se pudrá esmincial la obra, u s’eberá ponel remeyu a los pobremas a cortu praçu''.

''Riesgu entolerabri = Nu se pudrá esmincial la obra, u sedrá mestel paral enmeyatamenti''.

=== Control del riesgu ===
* Ca vezi que chambin las condicionis de labutu, sedrá mestel hazel una revisión del "Evaluaeru de riesgus", es izil, se trata dun procesu en revisión contínua.


[[Category:Seguráncia]]
