[[File:Chalcides bedriagai 01 by-dpc.jpg|thumb|''El delavón o lisu'']]
El '''delavón''' [[IPA|[delaˈβ̞õŋ]]]  (nom. cient. ''Chalcides bedriagai'') es lagartu dela familia delos escíncidus, comparanti a una culebrina, cona que populalmenti se confundi. 

== Sinonimia ==
Los ''delavonis'' se llaman tamién '''''deslavonis''''' i '''''aldavonis''''', tós tres dimanaus del [[luenga latina|latín]] ''delabi'' 'esvaral', pola aparencia ala culebra. En angunus puebrus comu [[Calamonti]], [[Burguillus del Cerru]] o [[Feria]] los conocin comu '''''lisus'''''.

== Morfología ==
Es un lagartu pequeñinu, de cabeça enanchá, peru chica, con el hozicu aguzaínu. El cuerpu es cortu i canchúu i está cubiertu de escamas lisas i brillosas, de colol pardu-azitunau. Los remus son chicus i tien un rabu reondu de seción más chicu que'l cuerpu. Las hembras son más grandis que los machus.

== Esparramamientu ==
Esti lagartinu se halla na península Ibérica, destendíu por quasi que tol territoriu desquitandu las zonas más montañosas del norti. 

== Comportamientu ==
Suelin vivil en ambientis frescus, peru de suelu aterrau i con rollus o canchus en que puean enhurelal-si i con partis de ressolana andi cogel temperatura. Con tó i con essu, es una especii mu delicá i sensibli alas muacionis del terrenu i ala presencia del ombri.

== Creyencias ==
Esti animalinu, totalmenti inofensivu, sin embargu pola su horma i colol comparanti ala delas culebras, tradicionalmenti á estau presenti drentu dela creyencia i del reflaneru popularis comu un animal dañinu.
Es corrienti entre la genti vieja el reflán:

''Si te pica el delavón, cogi picu i açaón.''

Con el sentíu de sel la su picaúra mortal, comu la de ciertas culebras.

Mesmu en angunus puebrus esti animal lo relacionan con los [[culebru|culebrus]], enfermedá que crein que trasmiti si toca la ropa duranti se verdea o solea.
<ref>http://blogs.hoy.es/extremadurasecreta/tag/delabon/</ref>

== Mentacionis ==

 
[[Category: Fauna]]
