'''José María Gabriel y Galán''' (Frades de la Sierra, [[Província e Salamanca|Salamanca]], el 28 e [[Húniu]] e 1870 - † Guihu e Granailla, [[Província e Caçris|Caçris]], el 6 d'[[Eneru]] e 1905), pueta  que escrebió en castellanu i [[Luenga estremeña|estremeñu]].

==Biografia==
Ihu e campusinus propietarius las sus tierras. Pasa la su enfáncia en el puebru natal asistiendu a su escuela, i a los 15 añus se treslada a Salamanca pa acontinal los sus estuyus (en esta epoca hazi los sus primerus versus). Al mesmu tiempu labuta en un pósitu e tehíus.
En 1888 consigui el títulu e maestru e escuela i es destinau a Guihuelu, a unus 20 quilómetrus del su puebru natal.
Al pocu tiempu va a [[Madril]] pa acontinal estuyandu ena "Escuela Normal Central". Nu permaneci muchu allí, pos la metrópoli le prouci rechazu (la huchea en angunas cartas de ''Modernópolis'' ).

Es destinau a Piedraíta (Ávila). El su estau e ánimu es bahu, firmandu las cartas a los sus collácius cumu ''El Solitario''.

El hovin maestru se prefila ya cumu un zagal tristi, melancólicu, mu sensibri i de prohundas convicionis relihiosas (recibias de su mairi, Bernarda), que ya se notan enos sus puemas.
Conoci a la su muhel Desideria (a la que huchea cariñosamenti ''mi vaquerilla'') en 1893, i endi altoncis sufri un chambu raical. 
Abaldona el su puestu e maestru i se treslada a Guihu e Granailla, ondi admenistra la hesa ''El Tehal'', propiedá el tíu e la su esposa. Allí alcuentra el tiempu i sosiegu pa madural la su puesía.
Al tenel nacéncia su primel ihu (Jesús, 1898) componi ''El Cristu benditu'', primera las sus famosas '''Estremeñas'''.

Espena el 6 de Eneru e 1905, a consecuencia e una pulmunía mal curá.
El ayuntamientu e Guihu e Granailla mantiini la casa qu'abitó, cumu museu, ondi s'enseñan ohetus presonalis el pueta, donación de los sus ereerus.

==Obra==

La su obra puética se aparta el modernismu, huendu conservaora en estrutura i temática: defiendi la traición, la familia, la estirpi, el dogma católicu u la descansá via campestri.

Puemarius:
*''Castellanas'' (1902)
*''Estremeñas'' (1902)
*''Campusinas'' (1904)
*''Nuevas Castellanas'' (1905)
*''Relihiosas'' (1906)

==Enlacis esternus==
*[http://ab.dip-caceres.org/gabriel/galan002.htm Puertal I consagrau a Gabriel y Galán] 
*[http://www.guijodegranadilla.com/el_poeta.htm Puertal II consagrau a Gabriel y Galán]

{{DEFAULTSORT:Gabriel y Galán, José María}}

[[Category:Escrebioris en estremeñu]]
[[Category:Biugrafias]]
[[Category:Estremeñus]]

[[ca:José María Gabriel i Galán]]
[[en:José María Gabriel y Galán]]
[[es:José María Gabriel y Galán]]
[[fr:José María Gabriel y Galán]]
[[gl:José María Gabriel y Galán]]
