'''José María Gabriel y Galán''' (Hosi Maria Gabriel i Galán)

(Frais de la Sierra, Salamanca, el 28 e huniu e 1870 - † Guihu e Granailla, Cazris, el 6 de eneru e 1905), pueta  que escrebió en castellanu i [[Estremeñu|estremeñu]].

==Biografía==
Ihu e campusinus propietarius las sus tierras. Pasa la su enfancia en el puebru natal asistiendu a su escuela, i a los 15 añus se traslada a Salamanca a acontinal los sus estuyus (en esta época hadi los sus primerus versus). Al mesmu tiempu labuta en un pósitu e tehíus.
En 1888 consigui el títulu e maestru e escuela i es destinau a Guihuelu, a unus 20 Kilómetrus el su puebru natal.
Al pocu tiempu va a Madrí pa acontinal estuyandu ena "Escuela Normal Central". Nu permaneci muchu allí, pos la metrópoli le prouci rechazu (la huchéa en angunas cartas de ''Modernópolis'' ).

Es destinau a Piedraíta (Ávila). El su estau e ánimu es bahu, firmandu las cartas a los sus collácius cumu ''El Solitario''.

El hovin maestru se prefila ya cumu un dagal tristi, melancólicu, mu sensibri i de prohundas convicionis relihiosas (recibias de la su mairi, Bernarda), que ya se notan enus sus puemas.
Conoci a la su muhel Desideria (a la que huchéa cariñosamenti ''mi vaquerilla'') en 1893, i endi altoncis sufri un chambu radical. 
Abaldona el puestu e maestru i se traslada a Guihu e Granailla, ondi admenistra la hesa ''El Tehal'', propiedá el tíu e la su esposa. Allí alcuentra el tiempu i sosiegu pa madural la su puesía.
Al tenel nacencia el su primel ihu (Jesús, 1898) componi ''El Cristu benditu'', primera e las sus famosas '''Estremeñas'''.

Falleci el 6 de eneru e 1905, a consecuencia e una pulmunía mal curá.
El ayuntamientu e Guihu e Granailla mantiini la casa que abitó, cumu museu, ondi se ensiñan ohetus presonalis el pueta, donación de los sus erederus.

==Obra==

La su obra puética se aparta el modernismu, siendu conservaora en estrutura i temática: defiendi la traición, la familia, la estirpi, el dogma católicu u la descansá via campestri.

Puemarius:
*''Castellanas'' (1902)
*''Estremeñas'' (1902)
*''Campusinas'' (1904)
*''Nuevas Castellanas'' (1905)
*''Relihiosas'' (1906)

==Enlacis esternus==
*[http://ab.dip-caceres.org/gabriel/galan002.htm Puertal I consagrau a Gabriel y Galán] 
*[http://www.guijodegranadilla.com/el_poeta.htm Puertal II consagrau a Gabriel y Galán]

[[Category:Escrebioris]]
[[Category:Biugrafias]]
[[Category:Estremeñus]]
