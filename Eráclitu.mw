{{Polacabihal}}

[[Image:Heraclitus, Johannes Moreelse.jpg|thumb|right|200px|Eráclitu, sigún J. Moreelse]]
Eráclitu u Eraclitu d'Éfesu (en griegu Ἡράκλειτος ὁ Ἐφέσιος) (Éfesu 544 e. C. - † 484 e. C.). Filósofu elenu, quiziá el mas henial de los llamaus pressocráticus.

==Via==
Los datus biográficus desti filósofu se los debemus a [[Dióheni Laérciu]]. Sigún esti, arcançó la frol la via (que pa los griegus estaba enos quarenta añus) ena LXIX olimpiá, es izil, pal añu 504 u 503 e. C., de mó i maea que la su via estuvu entri los sigrus VI i V. La su ativiá filosófica cessó pal 480. e. C., polo que concuerda cona datación [[Apolodoru]] i otrus autoris. 

Eráclitu tuvu nacéncia ena ciá d’[[Éfesu]], en [[Hónia]], nel sinu duna família aristócrata, de las mas enfruyentis ena ciá. El ámpriu comélciu desta ciá con otras coloñas cumu las del sul itálicu i con el continenti griegu hizu qu’alquiera un ambienti propíciu pa la filosofia i la céncia. Cumu otrus nobris la epoca, Eraclitu se sintia aristócrata de sangri i éspiritu, de mó que miraba con dispréciu al populachu, bichu que se repegaba al su pensaeru i dotrina filosófica. Con tó i con essu, anque huera de família puerosa i puyera belsi metiu en política facilmenti, Eraclitu rehusó d’encargalsi del gubiernu la ciá. Quisun ponelu cumu ''βασιλεύς'' en [[Éfesu]], pero nu acetó el puestu, el qualu acupó su helmanu. Tamién nu acetó el cargu qu’el rei Dariu quisu ofreceli ena corti persa, sigún decumenta de holma duosa [[Dióheni Laérciu]]. 

Es possibri que la su enterria al puebru huera viniu del momentu en que los demócratas efesinus avientaran al su amigu Ermodoru de la ciá, algu qu’Eraclitu vidu síntuma duna política coquerosa i corruta. El dispréciu pol populachu i pol mal gubiernu gorvierun a Eraclitu una pressona amisentrá i pestosa, consierandu que lo qu’el pensaba nu quearia al arcanci el ombri corrienti. Mas, l’única obra qu’escrebió la dispusu nel templu. Pol esti portamientu i lo esbariciosu los sus escritus, plontinu lo enmotarun ''ὁ σκοτεινός'' "el escuru".

Eraclitu izia que bia deprendiu pol sigu mismu i que naidi le bia ensiñau ná. Sin embargu, pol mu hurón que se gorviera nu pia inoral las corrientis el pensamientu i los grandis puemas épicus cumu qualisquiá aristócrata curtu la epoca. Angunus antíguus consieraba al efesinu discípulu [[Henófani]], anque paici bel anacronismu, pos quandu nació Eraclitu, [[Henófani]] ya bia huyiu de [[Colofón]]. Es capás, essu sí, del estau familiarizau cona dotrina suya pola celcania las ciais i pola nombreria que cuentaba [[Henófani]] pol antuenci. Eraclitu se bulra de [[Omeru]] i lo desprécia, assín cumu a otrus puetas l’Antigüeá pol inoral la razón. Se relaciona cona filosofia milésia en tantu qu’él tamién busca el prencípiu rihiol i se opón en conceción al pensaeru eleáticu, polo que nu premaneceria inoranti destas corrientis.

De las destintas muertis que le dan a Eraclitu l’únicu que s’entrivé es que bichó solu i maletu, polo que din paí, d’idropesia. Sigún Ermipu, el efésiu hue a preguntali a los meicus si le pian estrael las umiais achuchánduli el vandul i cumu le ihun que naina, agarró i se tumbó al solatu i mandó a unus zagalis que lo intierraran con istiercu, de mó que murió al sotru dia.

==Estilu==
==Obra==
==Bibliografia==

[[Category:Filósofus presocráticus]]

[[ar:هرقليطس]]
[[bg:Хераклит]]
[[bs:Heraklit]]
[[ca:Heràclit d'Efes]]
[[co:Eraclitu]]
[[cs:Hérakleitos]]
[[cy:Heraclitos]]
[[da:Heraklit]]
[[de:Heraklit]]
[[el:Ηράκλειτος]]
[[en:Heraclitus]]
[[eo:Heraklito]]
[[es:Heráclito]]
[[et:Herakleitos]]
[[eu:Heraklito]]
[[fa:هراکلیتوس]]
[[fi:Herakleitos]]
[[fo:Heraklit]]
[[fr:Héraclite d'Éphèse]]
[[gd:Heraclitus a Ephesus]]
[[gl:Heráclito de Éfeso]]
[[he:הרקליטוס]]
[[hr:Heraklit]]
[[hu:Epheszoszi Hérakleitosz]]
[[id:Herakleitos]]
[[is:Herakleitos]]
[[it:Eraclito di Efeso]]
[[ja:ヘラクレイトス]]
[[ko:헤라클레이토스]]
[[ku:Heraklîtos]]
[[la:Heraclitus]]
[[lt:Heraklitas]]
[[mk:Хераклит]]
[[nl:Heraclitus]]
[[nn:Heraklit]]
[[no:Heraklit]]
[[pl:Heraklit]]
[[pt:Heráclito de Éfeso]]
[[ro:Heraclit]]
[[ru:Гераклит Эфесский]]
[[scn:Eràclitu]]
[[sh:Heraklit]]
[[simple:Heraclitus]]
[[sk:Herakleitos]]
[[sl:Heraklit Mračni]]
[[sr:Хераклит]]
[[sv:Herakleitos]]
[[tr:Heraklitos]]
[[uk:Геракліт]]
[[vi:Heraclitus]]
[[zh:赫拉克利特]]
