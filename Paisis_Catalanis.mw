El términu '''Paisis Catalanis'''  (en [[catalán]] ''Països Catalans'', abreviau algunas vezis comu ''PPCC'') hazi referencia a los territorius ondi se palra la [[lengua catalana]], o bien los territorius que horman parti de unidais geoestóricas de predominiu lingüísticu catalán. <ref>[http://www.enciclopedia.cat/enciclop%C3%A8dies/gran-enciclop%C3%A8dia-catalana/EC-GEC-0048266.xml#.U7qT3fl_vCs Gran Enciclopédia Catalana (en catalán)]</ref> Se correspondi conos territorius de Cataluña, Comunidá Valenciana (ondi se conoci la idioma con el nombri de valencianu), las [[islas Balearis]], el esti de Aragón (la mentá ''Franja de Aragón'' o de ''Ponienti'') i la pedanía murciana d'El Carxe en [[España]], el [[Rosellón]] en [[Francia]] i tou el [[Andorra|Prencipau de Andorra]]. Amás, s'enclui la ciá d'El Arguer en [[Cerdeña]].

El términu naci a caberus el [[siglu XIX]] i pa algunus namás hazi referencia a la comunidá lingüstica. Otros interpretan el términu en términus políticus i nacionalistas, defendiendu la essistencia de una nación que toma comu basi a esa comunidá lingüistica. Es lo que se conoci con el nombri de [[Pancatalanismu]]<ref>[http://www.enciclopedia.cat/enciclop%C3%A8dies/gran-enciclop%C3%A8dia-catalana/EC-GEC-0274610.xml?s.q=pancatalanisme#.U7qVkfl_vCs Gran Enciclopédia Catalana - Pancatalanismu (en catalán)]</ref>. 
== Huentis ==
<references/>
