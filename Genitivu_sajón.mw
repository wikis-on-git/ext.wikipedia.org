Con '''genitivu sajón''' (en [[luenga ingresa|ingrés]] ''Saxon genitive'') se mienta al restu el [[casu genitivu]] el antíguu sajón que remaneci nel ingrés dogañu: ''John’s bike'' "la becicleta Juan".

== Origin ==
El origin desti genitivu s’alcuentra ena desinencia '''-es''' singulal los nombris masculinus el antíguu sajón. 

== Escrebieru ==
El genitivu sajón s’asseñala en [[luenga ingresa|ingrés]] pol mé de ''''s''' enos nombris que no acabijan en ''-s'' en singulal i namás con '''’''' enos que bichan i nel prural. V. gr.: ''the cow’s tail'' "el rabu la vaca"/''the cows’ tail'' "el rabu las vacas"; ''the stress’ importance'' "la emportáncia el acentu".

== Sintassi ==
El genitivu sajón es un morfema enclíticu i s’acoloca detrás siempri el nombri, asseñalau con el [[apóstrofi]]. El ordin parabras es el mesmu que pa un aljetivu, pos gentivu sajón i aljetivu compartin mesma hunción: nombri en genitivu + núcliu sintama: ''the book’s images'' "los santus el libru".

En ves en quandu, prencipalmenti ena palra coloquial, se gasta el genitivu sajón sin núcliu sintama pol sobrintendelsi, prencipalmenti con referius a lugaris u ofícius, en tó espurechu al "en cá/an cá" estremeñu, v. gr.: ''at Moe’s'' “an cá Moe”, ''at grandpa’s'' "en cá el agüelinu".

Quandu confluin dambas a dos costrucionis el genitivu en ingrés se dan oracionis redundantis comu ''this is a friend of Anne’s'' "esti es un amigu Ana".

[[Category:Casus gramaticalis]]

[[fr:Génitif#Génitif saxon]]
