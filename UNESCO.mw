[[File:Flag of UNESCO.svg|thumb|right|250px|Bandera la Unesco]]
'''Olganiçación de las Nacionis Unias pala Eucáncia, la Céncia i la Curtura - United Nations Educational, Scientific and Cultural Organization (UNESCO)''', es un olganismu especialiçau de las [[Nacionis Unias]]. Se hundó el 16 de Noviembri de 1945 con el ohetivu de contribuil a la pás i la seguráncia nel mundu pol mé la eucáncia, la céncia, la curtura i las comunicacionis. Tiini la su sé en [[París]] i anguañu el su Diretol Heneral es Koichiro Matsuura, de nacionaliá [[Hapón|haponesa]].

S'eica a guial a los puebrus nuna mehol hestión del su própiu esarrollu a través de los recursus naturalis i los valoris curturalis, cola finaliá d'otenel el mayol provechu possibri de la moelniçación, sin que pol ellu se pierdan la identiá i la divelsiá curtural. 

Ena eucáncia, esti olganismu da prioriá al logru de la eucáncia elemental adatá a las neseziais atualis. Colabuta nel holmaeru de docentis, pranificaoris i vivienda, alministraoris eucacionalis i promuevi la costrución d'escuelas i la dotación d'equipu nesezáriu pal su huncionamientu. 

Las ativiais curturalis tiinin cumu fin protehel el patrimoñu curtural pol mé el criaeru i la creativiá, i la preservación de las entiais curturalis i traicionis oralis, asín cumu la promoción de los librus i la letura. 

En matéria d'enhormación, la Unesco promociona el libri circulaeru de ideas pol meyus audiovisualis, homenta la libertá de prensa i la endependéncia, el pruralismu i la divelsiá de los meyus d¡enhormación, grácias al Pograma Entrinacional pala Promoción de la Comunicación. 

== Diretoris Heneralis de la Unesco ==
[[File:Koichiro Matsuura (UNESCO) (2)- presidenciagovar- 29MAR07.jpg|200px|thumb|Koichiro Matsuura, Diretol de la Unesco dendi 1999]]
# Julian Huxley, [[Reinu Uniu]] ([[1946]] – [[1948]]);
# Jaime Torres Bodet, [[Méhicu]] ([[1948]] – [[1952]]);
# John Wilkinson Taylor, [[Estaus Uñíus]] ([[1952]] – [[1953]]);
# Luther H. Evans, [[Estaus Uñíus]] ([[1953]] – [[1958]]);
# Vittorino Veronese, [[Itália]] ([[1958]] – [[1961]]);
# René Maheu, [[Fráncia]] ([[1961]] – [[1974]]); 
# Amadou-Mahtar M'Bow, [[Senegal]] ([[1974]] – [[1987]]);
# Federico Mayor Zaragoza, [[España]] ([[1987]] – [[1999]]);
# Koichiro Matsuura, [[Hapón]] ([[1999]] – [[2008]]);

== Guipai tamién ==
* [[Nacionis Unias]]
* [[Patrimoñu la Umaniá]]

== Atihus ==

* [http://www.unesco.org/es Portal de la Unesco]
* [http://whc.unesco.org Páhina oficial del Centru del Patrimoñu Mundial de la Unesco]
* [http://www.un.org/spanish/aboutun/organigrama.html Olganigrama de la ONU en castillanu]
* [http://www.frontpagemag.com/Articles/ReadArticle.asp?ID=10110 Resumin de las críticas a la Unesco]

[[Category:Pulítica]]

[[nap:Organizzazione d%27%27e Nazzione Aunite pe ll'Aducazione, 'a Scienza e 'a Cultura]]
