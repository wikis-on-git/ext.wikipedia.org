[[File:Personal_computer,_exploded_4.svg|thumb|250px]]

Un '''ordenadol''' es una [[máquina]] digital que lei i realiza operacionis pa conveltilus en [[datu]]s convenientus i útilis que posteriormenti se envían a las unidais de salia. Un ordenadol está hormau físicamenti por numberosus circuitus entegraus i muchus componentis de apoyu, extensión i acesorius, que en conjuntu puein ejecutal tareas divelsas con suma rapidez i baju el control dun [[programa]] ([[software]]).

Dus partis esencialis la constituyin, el [[hardware]], que es su estrutura física (circuitus electrónicus, cablis, gabineti, teclau, etc), i el software, que es su parti intangibli ([[programa]]s, datus, información, señalis digitalis pa su gastu enternu, etc.).

Dendi el puntu de vista huncional es una [[máquina]] que posei, al menus, una unidá central de procesamientu, una memoria prencipal i argún periféricu o dispositivu de entra i otru de salia. Los dispositivus de entra permitin el engresu de datus, la CPU se encalga del su procesamientu (operacionis aritméticu-lógicas) i los dispositivus de salia los comunican a otrus meyus. Es así, que el ordenadol recibi datus, los procesa i emiti la [[información]] resultanti, la que logu puei sel enterpreta, almacena, transmitia a otra máquina o [[dispositivu]] o sencillamenti impresa; tou ellu a criteriu dun operadol o usuariu i baju el control dun [[programa]].

El echu de que sia programabli le posibilita realizal una gran divelsidá de tareas, estu la convielti en una máquina de propósitus generalis (a diferencia, por ejemplu, duna [[calculaora]] coyu únicu propósitu es calculal limitadamenti). Es así que, sobri la basi de datus de entra, puei realizal operacionis i resolución de problemas enas más divelsas [[área]]s del quehazel [[umanu]] (administrativas, científicas, de diseñu, [[ingeniería]], [[medicina]], comunicacionis, [[música]], etc), inclusu muchas questionis que diretamenti nu serían resolublis o posiblis sen su entervención.

Si bien esta máquina puei sel de dus tipus, ordenadol analógicu o sistema digital, el primel tipu es gastau pa pocus i mu específicus propósitus; la más difundia, gasta i conocia es el ordenadol digital (de propósitus generalis); de güen modu que en términus generalis (inclusu popularis), quandu se palra del «ordenadol» se está refiriendu a un ordenadol digital. Amás ai de [[arquitetura]] mixta, llamas ordenadolis híbrius, siendu tamién estas de propósitus especialis.
