'''Hugues de Courson''' es un músicu polistrumentista francés, sonau polas mesturas estilus que has enos sus trebajus.

== Via ==
Hugues tuvu nacencia el 9 Mayu el 1949 en [[París]] endrentu una familia tradición melital. Pol mó duna mission su pairi, la su família aballa pa [[España]] andi s’ensiña a numerosus estruementus comu la [[bateria (estrumentu)|bateria]], el [[baju (estruementu)|baju]], la [[quitarra elétrica]], el [[pianu]], la [[cornamusa]] u el [[violón]]. Acontina los sus estuyus nel estitutu Enriqui IV andi escomiença el escrebieru cancionis junta Patrick Modiano. Dende essi momentu va entrivolau entri el estuyaeru i el participaeru en destintus conjuntus musicalis, hata que hunda junta Gabriel Yacoub la banda folclórica Malicorne nel 1973.

En 1992, endispués de bregal comu músicu i produtol nel sellu discográficu Ballon Noir, gana el prémiu Léonard de Vinci que le premiti estuyal la música pol tres añus en paisis comu [[Grécia]], [[Egitu]], [[Israel]], [[Síria]], [[Yemin]], [[Turquia]], [[Burgária]] u [[Albánia]]. Frutu dessas esperéncias emprencípia cona música mestura grabandu discus con destintus artistas proceentis de várius paisis comu ''Lambarena'', junta Pierre Akendengué, ''Mozart l’Égyptien'' u ''Song of innocence'', llegandu a esprimentus comu la música eletrónica i la sacromeyeval en ''Lux obscura''.

Aguañu anda viviendu en [[Kuala Lumpur]], deprendiendu las músicas tradicionalis asiáticas i deprendiendu nel Lycée Français la ciá, el LFKL.

== Discografia ==
* ''Fonds de tiroirs''.
* ''Lambarena : Bach to Africa'' (1995).
* ''DecOdeX'' (1995).
* ''Mozart l'Égyptien'' (1998).
* ''Songs of Innocence'' (1999).
* ''O'Stravaganza : Vivaldi l'Irlandais'' (2001).
* ''Lux obscura'' (2003).
* ''Mozart l'égyptien vol. 2'' (2005).

[[Category:Música de Fráncia]]

{{DEFAULTSORT:Courson, Hugues de}}
