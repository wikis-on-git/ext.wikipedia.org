'''Ipasu''' [[IPA|[iˈpazu]]] (en [[luenga griega|griegu]] ''Ἵππασος'', [[IPA|[hípːasos]]] hue un filósofu [[pitagorismu|pitagóricu]] el sigru V e. C.

== Via ==
Sigún el moti que tien, ''ὁ Μετραποντῖνος'' “el metapontinu”, esti pensaol era d’origin itálicu, de [[Metapontu]], nel golfu Tarentu. Tuvu nacéncia pal 500 e. C.. Plontinu s’ubu de margullil nel pensaeru pitagóricu la epoca que acenagava la zona sul [[Itália]], anque tuvu ideas deferentis i en muchus puntus no aconllegava con el misticismu i escurana los pitagóricus. Más, lo avientarun de la socieá pitagórica pol palral de las sus dotrinas en púbricu.

== Obras ==
[[Diógeni Laérciu]]<ref>D. L. VIII 84</ref> recogi la afirmación Demétriu, quien dis ena su obra que Ipasu naita queó escritu. No estanti, se le conocin várius espetus el su pensaeru polas citas i referéncias dotrus autoris.

== Pensaeru ==
A la contra los pitagóricus, Ipasu creiva qu'el prencípiu natural —''ἀρχή''— era el huegu, no los númerus. Con tó campeó polas sus hallauras matemáticas i geométricas. Se crei que prevó la essisténcia los [[númerus inracionalis]] i costruyó el primel [[dodecaedru]].
 
Nel pensaeru cosmológicu, Ipasu sostribava el cámbeu el universu —''ἡ τοῦ κόσμου μεταβολή''—, assín comu la su inlimitacion i contina movicion.

== Referéncias ==
{{listaref}}

== Bibliografia ==
* Long, H. S., ''Diogenis Laertii vitae philosophorum'', Oxford, Clarendon Press, 1964, vol II.
* Diógenes Laercio, ''Vida de filósofos ilustres'', trad. J. Ortiz y Sainz, Barcelona, Folio, 2002.

{{Pitagorismu}}
[[Category:Pitagorismu]]
[[Category:Matemáticus]]
[[Category:Geómetras]]
