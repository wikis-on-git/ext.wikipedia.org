{{Biolat|Gayu Valériu Fracu|Gaius Valerius Flaccus}} hue un pueta latinu, autol de las ''Argonautica''.

== Via ==
Pocu es lo que se sabi de la via desti autol, ecetu que compusu el su puema pal 70 ed. C. i que unus venti añus endispués moriria.

== Obra ==
L’única obra de la que tenemus enteracionis i conselvamus es ''Argonauticon'', un relatu en velsu [[épica|épicu]] que narra la estória de [[Hasón]] en cata el vellón dorau, sostribau nel escritu [[Apolóniu de Roda]]. L’obra se corta pa metá el libru otavu. Lo mesmu qu’otrus autoris la epoca cumu [[Síliu Itálicu]] u [[Estáciu]] escrebió l’obra pa celebral la grória el emperaol i alabalu. Nel chascu Valériu Fracu, pa conmemoral pol mé paralelismus, las campañas de pa [[Britania]] llevás a cabu pol [[Vespasianu]] i las hechas en [[Herusalén]] pol su ihu [[Titu]].

== Estilu ==
Es representanti del neocrassicismu i precura consiguil una puesia almónica i rímica cumu la crássica, tomandu a [[Verhíliu]] cumu muelu, anque se mesturan conas nuevas tendéncias literárias el sigru I. Ansí sobresal el albondosu usiu los ''colores'' pol mé la sinonímia, la variación, los desvius i el escesu retólica. Son de méritu las entrospecionis sicolóhicas: [[Medea]], nesti sintiu, es un pressonahi mu laboreau. Los desvius pol espacealsi conas descricionis muestrandu un aparatahi retólicu contrastan contra la lihereza de ciertus passahis, hiziendu una obra desigual.

== Abreviaturas ==
L’abreviatura qu’alcibi esti autol es la de ''V. Fl.'', dalcuerdu con el católogu el icionáriu ''Oxford''.

== Bibliografia ==
* Bayet, J., ''Literatura latina'', Ariel, Barcelona, 1970<sup>2</sup>.
* VV. AA., ''Oxford Latin Dictionary'', Oxford, OUP, 1968.

[[Category:Escrebioris latinus]]

[[zh:瓦莱里乌斯·弗拉库斯]]
