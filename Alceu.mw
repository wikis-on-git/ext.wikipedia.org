'''Alceu''' (en griegu Ἀλκαῖος) hue un cantautol aristócrata lésbiu.
[[File:Alcaeus (poet) - Project Gutenberg eText 12369.png|thumb|right|150px|Debuhu Alceu]]
== Via ==
Las referéncias tocantis a la via Alceu se conocin pol mé la su própia puesia, especialmenti la política. Alceu vivió en [[Mitileni]], en [[Lesbu]] pal sigru VI e. C. Pretenecia a una família aristócrata de la que se vanagroriaba i de la quala deprendió los valoris que la nobreza local representaba. Su helmanu Antiménida runchó conos babilónius i ena [[batalla la puenti]] contra [[Pítacu]]. Otru helmanu suyu hue Ciqui. Tuvu amigus nobris, anque la su precupación le vinia cona crisi que corria la nobreza lésbia cona emposición los gubernantis assolutus enas prencipalis ciais la isla. Alceu s’enfrontiló al bandu [[Mírsilu]] hunta [[Pítacu]] pa derrocalu del puel. La traición [[Pítacu]] hizu qu’Alceu tuviera que ahuyil pa [[Pirra]] andi hecharia en farta la via ricu, prevocandu la rumpiura entri las dos famílias, la de [[Pítacu]] i la de [[Alceu]].

Endispuesinu, pal 590 e. C., [[Pítacu]] es lihiu ''αἰσυμνάτας'' la ciá. El pueta huyi al destierru i en [[Lídia]] s’alia con [[Aliati]]. Dendi tierra lídia cavildaria conhuras contra el atual gubernaol [[Mitileni]], pero sin trunfu dengunu. La condición la nobreza aristocrática decreci frenti a la nueva burguesia i las reholmas [[Pítacu]] i el partiu Alceu se va escachandu, fracasu tras fracasu.

[[File:Alkaios Sappho Staatliche Antikensammlungen 2416 n1.jpg|145px|thumb|left|Alceu i Safu, nun kalathos áticu enhallau en Sicília (470 e. C.)]]
== Obra ==
Ena epoca alehandrina la charramandusca obra Alceu s’olganizó en dies librus, cuyus namás se conoci con cierta segurança sel el primel dellus d’inus a [[Apolu]] i a las ninfas. 

Ena obra Alceu  se ven dos caras dun mesmu pueta: la del políticu que s’esgarra pol drentu de la impoténcia anti la situación i la del vironderu qu’ahoga los ahinus enas furrionas. [[Omeru]] i [[Arquílocu]] son referentis enas sus cancionis. 

Alceu escrebió en [[dialeutu eólicu|eólicu]] lésbiu natural la su isla.
 
El estau la su obra está mu escachau, de mó que dessistin caquinus de longol variabri. La huerça los framentus conselvaus son de recienti hallaura, rescrecientis de bichas papirácias. 

== Abreviaturas ==
Esti autol alcibi l’abreviatura ''Alc.'' del su nombri latinizau ''Alcaeus'', dalcuerdu con el catálogu el ''Liddell-Scott''.

== Bibliografia ==
* Safo-Poetas arcaicos, ''Lírica'', entrod., trad. i notas P. Rodríguez Adrados, Gredos, Mairil, 1982.
* Liddell H., G., Scott R., ''A Greek-English Lexicon'', Oxford, 1996.
* VV. AA., ''Antología de la poesía lírica griega'', entrod. i trad., Alianza, Mairil, 2001.

[[Category:Puesia]]
[[Category:Biugrafias]]
[[Category:Música de Grécia]]
[[Category:Escrebioris]]

[[bg:Алкей]]
[[ca:Alceu de Mitilene]]
[[cs:Alkaios]]
[[da:Alkaios]]
[[de:Alkaios von Lesbos]]
[[el:Αλκαίος]]
[[en:Alcaeus of Mytilene]]
[[es:Alceo de Mitilene]]
[[fi:Alkaios]]
[[fr:Alcée de Mytilène]]
[[gl:Alceo de Mitilene]]
[[he:אלקאיוס]]
[[hr:Alkej]]
[[hu:Alkaiosz]]
[[is:Alkajos]]
[[it:Alceo]]
[[ja:アルカイオス]]
[[la:Alcaeus]]
[[lv:Alkajs]]
[[nl:Alkaios]]
[[pl:Alkajos]]
[[pt:Alceu de Mitilene]]
[[ru:Алкей]]
[[sv:Alkaios]]
[[uk:Алкей (поет)]]
