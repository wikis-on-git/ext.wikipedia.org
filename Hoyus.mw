{{Monicípiu
|nombri = Hoyus
|bandera =
|escú =
|escudo_grandaria =
|imahin = [[File:Iglesiahoyos.jpg|center|280px]]
|comuniá = Estremaura
|província = Caçris
|cp = 
|superfici = 15
|artitú = 400
|longol = 100
|a = Caçris
|puebración = 979
|calendata = 2007
|hentilíciu = Soyanu
|rius = 
|web = [http://www.villadehoyos.com/ www.villadehoyos.com/]
|asiahamientu =
}}

La '''Villa de Hoyus''', [[IPA]] [ˈbiʎae ˈɦɔʑʊ<sup>h</sup>], es un monicípiu el norti la [[província de Caçris]], ena [[Estremaúra|Comuniá Autónoma d'Estremaura]] ([[España]]). Arraya al norti con [[Treveju]] i [[Acebu]], al sul con [[Moraleja]] i [[Cillerus]], al esti con [[Peralis del Puertu]], i al oesti con [[Cillerus]]. Preteneci a la Comarca Sierra Gata (es la su capital almenistrativa).

== Comélciu ==

Nesta localiá tien la su sé el Conseju Regulaol la Denominación d'Origin el azeiti “Gata Hurdes”. Es sé la Mancomuniá Monicípius Sierra Gata, que cuenta con: Oficina Comarcal d'Urbanismu, Oficina ARI, Oficina Comarcal la Vivienda, Selvíciu Social de Basi, Parqui Maquinária, Selvícius d'Arrecogia resíduus sólius, Monitoris Deportivus, Pograma família i esclusión social. Amás, tamién es sé d'ADISGATA con un Centru Desarrollu Rural.

El monicípiu holma parti la zona produción tres produtus que destacan pola su caliá: el jamón, l'azetuna mesa (Mançanilla Cacereña) i el azeiti oliva vilgin estra.

== Monumentus ==

La Elésia Parroquial, la Mtra. Sra. el Güen Varón (sigrus XV i XVI), d'origin romanu, que conselva una portá duna eificación anteriol. Destacan unas puertas góticas i nel enteriol emburaca una talla la Vilgin i un retabru barrocu el sigru XIII.

Dessisti tamién un conventu franciscanu, Conventu el Espíritu Santu, ogañu platicamenti barrumbau. Es de la segunda metá el sigru XVI, inque terminassi definitivamenti en 1641, fecha que fegura sobri el Blasón Pablo Pérez.

== Artesania ==
Destacan los trebajus en maera, encaji bolillus proceenti d'[[Acebu]] i ganchillu.

== Fiestas ==
[[File:Hoyos_(Caceres).jpg|thumb|300px|Vista e Hoyus i la su elésia.]]
Las fiestas grandis Hoyus son: 
* San Linu: tien lugal el 23 de Setiembri. Se has una furriona ena praça i ativiais curturalis pa zagalis i mayoris.
* San Lorençu: la mas emportanti, cuyu dia grandi es el 10 d'Agostu. Tola semana preceenti las peñas consuman tol trebaju anual nel espaceamientu general. Tolas nochis ai verbena i la genti desfruta sanamenti.

== Eportis ==

Cabi destacal el torneu fubu, que tien lugal la primel quinzena Agostu en onol a San Lorençu.

== Atijus ==

*[http://www.villadehoyos.com/ Página el Ayuntamientu Hoyus]
* [http://maps.google.com/maps?ll=40.172053,-6.721315&spn=0.013738,0.021730&t=k&hl=en Hoyus vistu dende satéliti]

<!--EntriGüiqui-->

[[Category:Monicípius de Caçris]]

[[ms:Hoyos]]
