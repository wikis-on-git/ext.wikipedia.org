{{Polmehoral}}
La '''antropología''' es la [[céncia]] que estudia al [[Homo Sapiens|sel umanu]] duna horma integral, de las sus caraterísticas físicas cumu [[Animalia|animalis]] i de la su [[coltura]], que es el rasgu únicu nu biológicu.​ Pa abarcal la [[materia]] de el su estudiu, la antropología recurri a herramientas i conocimientus producius polas [[céncias socialis]] i las [[céncias naturalis]]. La aspiración dela diciplina antropológica es producil conocimientu sobri el sel umanu en divelsas esferas, ententandu abarcal tantu las estruturas socialis de oguañu, la [[evolución biológica]] de muestra [[especii]], el desarrollu i los modus de [[vía]] de puebrus que ain desapareciu i la divelsidá de expresionis colturalis i lingüísticas que carateriçan la umanidá.

La antropología es, sobri tou, una [[céncia]] entegraora que estudia al sel umanu nel marcu dela [[sociedá]] i [[coltura]] ai las que perteneci i al mesmu [[tiempu]], cumu produtu de estas. Se le puei definil cumu la cencia que se ocupa de estudial el origin i desarrollu de toa la gama dela variabilidá umana i los modus de comportamientus socialis a travis del tiempu i el espaciu; es izil, del procesu biosocial dela existencia dela especii umana.

== Huentis ==
