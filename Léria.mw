{| {{fichabonita}}
|+ <big>'''Léria'''</big>
|-
| style="background:#efefef;" align="center" colspan="2" |
{| border="0" cellpadding="2" cellspacing="0"
|-
| align="center" width="140" | [[File:Flag of Lleida.svg|100px]] 
| align="center" width="140" | [[File:Escudo de Lérida.svg|80px]]
|}
|-
| • '''País''' || España
|-
| • '''Comuniá Autónuma''' || Cataluña
|-
| • '''Província''' || Léria
|-
| • '''Artitú''' || 155 m.
|-
| • '''Longol endi Barcel.''' || 130 km.
|-
| • '''Nombri oficial''' || Lleida
|-
| • '''Nombri estremeñu''' || Léria
|-
| • '''Hundación''' || Sigru VI e.C.
|-
| • '''Puebración''' || 125.677 ab. (2006)
|-
| • '''Densidá''' || 593,66 ab./km²
|-
| • '''Hentilíciu''' || ''Lerianu/Ilerdensi''
|-
| • '''Coigu postal''' || 25XXX
|-
| • '''Páhina web''' || [http://www.paeria.es/cas/ Ayuntamientu]
|-
| colspan="2" align="center" | [[File:Lleida, Spain location.png|300px]]
|-
|}

'''Léria''' (en castellanu ''Lérida'' en catalán i oficialmenti: ''Lleida'') es la capital de la província omónima i tercera capital de província en númeru d´abitantis de la Comuniá Autónuma e [[Cataluña]], con 125.677 abitantis (INE 2006) i unus 176.000 abitantis nel área metrupolitana.

Está bien comunicá pol carreteras, autuvias (A-2), autupistas (AP-2) i AVE (Línia Madrí-Barcelona). Un huturu aerupuertu se costruirá ena localiá d´Alguaire, a 15 km de la ciá (estará acabihau nel vranu el 2008).

== Topunimia ==

Endi la su hundación, la ciá e Léria á tiniu deferentis topónimus, sigún la trasliteración de los conquistaoris: en tiempus de los íberus, Ildirda; bahu el imperiu romanu, Ilerda; bahu el enfluhu el Islam, Lareda; ena eá meya, Leyda; i uguañoti tiini dos topónimus: "Lleida" ena luenga catalana (topónimu oficial endi 1992) i "Lérida" nel idioma castellanu.

* "Lérida" es la denominación traicional en español i la recomendá pola Rial Acaemia Española <ref>Diccionario panhispánico de dudas, lema [http://buscon.rae.es/dpdI/SrvltGUIBusDPD?lema=L%E9rida Lérida], Real Academia Española</ref> (en testus escrebius en castellanu).

* "Lleida" es la denominación oficial conhormi cola Lei 2/1992,<ref>[http://www.boe.es/g/es/bases_datos/doc.php?coleccion=iberlex&id=1992/04904 Lei 2/1992, de 28 de hebreru.] ([[BOE]] n. 52 de 29/2/1992).</ref> el Gobiernu Español i la Lei 1/1998<ref>[http://www.boe.es/g/es/bases_datos/doc.php?coleccion=iberlex&id=1998/02989 Lei 1/1998, de 7 d´eneru, de política luengüística.] ([[BOE]] n. 36 de 11/2/1998).</ref> de la Heneraliá e Cataluña.

== Estoria ==

Hucheándusi Ildirda, Indíbil i Mandonio defendierun la ciá e los cartahinesis i romanus. Nel añu 205, pasó a huchealsi Ilerda i al final el sigru III hue hortificá pol una puenti e piedra que hue destruia pol bandas de bárbarus hermánicus. Pol el añu 716, la ciá hue ocupá polos musulmanis, chambandu e nuevu el su nombri, esta vezi a Lareda. En 1149, es conquistá pol Ramón Berenguer IV i de Ermengol VI de Urgel. Nel 1300 se crea la Universiá e Léria, la primera universiá e la Corona d´Aragón, ativa hata 1717, cuandu Felipe V (Helipi V) ordena el su afechamientu i destrución el burgu universitariu. D´esti periodu se conserva la antigua catedral u "Seu Vella". El ferrocarril chega a la ciá en 1860. Uguañoti disponi e 7 puentis sobri riu "Segre" (Segri) sin contal la hutura puenti que uñirá C/Príncipe de Viana con Av. Tarradellas.

== Clima ==

Léria tiini un clima meiterráneu con tendencia continental, qu´es el propiu el Valli el Ebru. Los ivielnus son frescus i los vranus cálius, con lluvias escasas i sequia estival. Es caraterística la ñebla qu´en ivielnu sueli ocupal el valli el Segri duranti dias.

== Zonas d´enterés turísticu ==

* La Seu Vella(templu el sigru XIV)
* Parqui la Mitjana. Un parqui natural a las ahueras de Léria, el mas grandi la ciá.
* Centru d´Arti e la Panera: Centru d´arti contempuráneu.
* Museu Diocesanu i Comarcal 
* Museu Morera (Pintura).
* Sala Cristófol.
* Sala Mercau el Pla.
* La Canalización: Comprendi la zona colindante a Riu Segri i los hardinis remodelaus de los Campus Elíseus. Endi aquí se puei contemplal una vista maravillosa e la Seu Vella.
* Auditoriu Municipal Enric Granados.
[[File:Parc_de_la_Mitjana.JPG|thumb|right|Parc de la Mitjana]]
* La catedral (S.XVIII) d´estilu barrocu.
* La Elesia e Sant Joan, d´estilu neugóticu, correspondi al final el sigru XIX. Diseñu a cargu e Julio de Saracíbar i Celestí Capmany
* Ospital de Santa Maria, frenti a la catedral, un bellu sabulugal de góticu cevil, contieni diversus equipamientus curturalis, entri ellus el museu arqueolóhicu i sei el "Institut d'Estudis Ilerdens".
* La Suda, antigu castillu muehal, frenti a la Seu Vella, ena mesma colina.
* El castillu templariu e Gardeny
* Varius enmuebris moernistas
* Estatua d´Indivil i Mandoni
* Elesia e San Lorenzu, d´estilu románicu i góticu.
* Palaciu La Paeria, sei el ayuntamientu, eificiu góticu cevil.
* Zona nueva e Pardiñes i Balafia
* Parqui Municipal Las Balsas

== Fiestas localis ==

* ''Fiesta Mayol'': Coincidiendu cola festiviá e San Anastasiu (patrón de la ciá) se celebra la ''Fiesta Mayol'' de Léria a prencipius de mayu. Duranti los dias que duran las fiestas ai diversus atus, entri los que destacan la Batalla e Morus i Cristianus, el Concursu e Huegus Artificialis, u la Batalla e Froris.
* ''Aplec del Cargol'': Fiesta gastronómica que se celebra una semana aluspués de la ''Fiesta Mayol'', en ella se degustan los ''cargols'' (caracolis) que son un platu mu típicu d´esta ciá. La fiesta dura tres dias (de vienris a domingu) i se celebra nel Parqui los Campus Elíseus, ondi las ''colles'' (agrupacionis d´amigus) montan las sus casetas. El añu 2004 hue declará "Fiesta d´Enterés Turísticu Nacional".
* ''Feria e San Miguel'': Feria agraria que se celebra a finalis de setiembri coincidiendu cola festiviá e San Miguel, es la feria agraria mas emportanti d´España, i al igual que la anteriol, tamién se celebra nel Parqui los Campus Elíseus.

== Barrius ==

* '''La Bordeta''': assitiau nel estrarradiu de la ciá, es el barriu mas puebrau e Léria. 

* '''Cappont''': huntu con Pardiñes i Balafia, el barriu que mas está creciendu. Con grandis centrus d´ociu i el campus universitariu e la UdL. S´alcuentra assitiau ena marhin gocha e riu Segri.

* '''Campu e Deportis-Fleming''': barriu ondi se concentran grandis eificius residencialis, i grandis centrus comercialis. El su nombri provieni el estayu e fubu que ai ena zona.

* '''Balafia''': barriu e gran crecimientu residencial, assitiau ena zona moerna i cerca e la estación de tren.

* '''Pardinyes''': assitiau n´una zona previlehiá, rodeau e naturaleza i estratéhicamenti vinculau al ferrocarril (estación el AVE), el barriu e Pardiñes disponi e callis i rambras con aceras anchas i zonas d´ociu i paseu.

* '''La Mariola''': barriu bastanti puebrau con numerosus bloquis de viviendas de proteción oficial costruias duranti el franquismu. Asociau estóricamenti cola marhinaliá i la delincuencia, en él se está dandu un procesu e reabilitación sufragau en gran parti pola Heneraliá Catalana.

* '''Magraners''': barriu el estrarradiu, aislau el restu e la ciá, s'assitia n´una zona endustrial.
* '''Secà de Sant Pere''': Barriu cercanu a Pardiñas.
* '''Zona Alta''': Es la zona mas nueva de la ciá.

== Seu Vella ==
[[File:Lleida - La Seu Vella (des de Cappont).jpg|250px|right|thumb|Imahin la Seu Vella]]
Antigua catedral de la ciá, d´aí el su nombri (el catalán, ''Seo Vieha''). Sin dua anguna, es el monumentu mas emblemáticu e la ciá. S´alza sobri un lombu endi el que se divisa tola ciá.

La su costrución esminció en 1203 i terminó en 1278, i uguañoti unicamenti s´a chambau la iluminancia noturna.

== Ihus ilustris ==

* Enric Granados
* Samuel Gili Gaya
* Ricardo Viñes
* Joan Oró

En Léria s´alcuentra una e las universiáis mas antiguas d´España, hundá en 1297, i que duranti añus hue la primera i única e Cataluña: la Universiá e Léria.

El ayuntamientu e Léria recibi, endi mu antigu, el nombri e ''La Paeria'', hucheándusi el alcardi ''Paer en cap''. La ciá e Cervera, tamién ena província e Léria, es la otra única ciá ondi el su ayuntamientu se huchea d´esta horma.

[[File:RambladeFerran.jpg|thumbnail|right|Centru e Salú "Rambla de Ferran"]]

== Ciáis ermanás ==

* Ferrara, Italia.
* Foix, Francia.
* Léria, Colombia.

== Atihus ==

* [http://www.paeria.es/cas/ Ayuntamientu de Léria].
* [http://www.lleidatur.com/ Patronatu e Turismu de la Diputación de Léria].
* [http://www.firadelleida.com/cat/index.asp Féria e Léria]
* [http://www.missatges.com/aplec/festa_esp.html Web oficial de ''El Aplec del Caracol'' de Léria].
* [http://www.udl.es Univelsiá e Léria].
* [http://www.casaandalucialleida.com/ Casa d'Andaluzia en Léria].
<references/>

[[Category:Ciais de Cataluña]]

[[an:Leida]]
[[ar:لاردة]]
[[ast:Lleida]]
[[br:Lleida]]
[[ca:Lleida]]
[[cbk-zam:Lérida]]
[[cs:Lleida]]
[[cy:Lleida]]
[[da:Lleida]]
[[de:Lleida]]
[[el:Λιέιδα]]
[[en:Lleida]]
[[eo:Ilerdo]]
[[es:Lérida]]
[[eu:Lleida]]
[[fa:لریدا]]
[[fi:Lleida]]
[[fr:Lérida]]
[[gd:Lleida]]
[[gl:Lleida]]
[[he:ליידה]]
[[id:Lerida]]
[[ie:Lérida]]
[[it:Lleida]]
[[ja:リェイダ]]
[[ko:예이다]]
[[la:Ilerda]]
[[lt:Lerida]]
[[nl:Lerida (stad)]]
[[nn:Lleida]]
[[no:Lleida]]
[[oc:Lhèida]]
[[pl:Lleida]]
[[pnb:للیدا]]
[[pt:Lérida]]
[[qu:Lleida]]
[[ro:Lleida]]
[[ru:Лерида]]
[[sr:Љеида]]
[[sv:Lleida]]
[[tr:Lleida]]
[[ty:Lleida]]
[[uk:Льєйда]]
[[vi:Lérida]]
[[war:Lleida]]
[[zh:莱里达]]
[[zh-min-nan:Lérida Séng]]
