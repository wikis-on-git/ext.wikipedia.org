{{Pol revissal}}{| border="1" align="right" cellpadding="4" cellspacing="0" width="300" style="margin: 0 0 1em 1em; background: #f9f9f9; border: 1px #aaaaaa solid; border-collapse: collapse; font-size: 95%;"
|+ <big>'''Marruecus'''</big>
|-
| style="background: #f7f8ff;" align="center" colspan="2" |
{| border="0" cellpadding="2" cellspacing="0" style="background: #f9f9f9; text-align: center;"
| width="140px" | [[File:Flag of Morocco.svg|150px|Bandera e Marruecus]]
| width="140px" | [[File:Coat of arms of Morocco.png|100px|Escudu e Marruecus]]
|-
| align="center" colspan="2" style="background:#f9f9f9;" | [[File:Morocco in its region (de-facto and disputed hatched).svg|270px|Asihamientu e Marruecus]]
|}
|-
| [[Luengua oficial]] || [[Árabi]]
|-
| [[Capital]] || [[Rabat]]
|-
| [[rei|Rei]] ||[[Mohammed VI]] 
|-
| [[Primel Menistru]] || [[Driss Jettou]]
|-
| [[cumprimentu]]<br />&nbsp;- Total<br />&nbsp;- % augua
| [[Lista de paisis por superficie|Posición 57ª]]<br />{{km²|446550}}<br />Insignificanti
|-
| [[Puebración]]<br />&nbsp;- Total ([[2007]])<br />&nbsp;- [[Densidá de puebración|Densidá]]
| [[Lista e paísis por puebración|Puestu 35º]]<br />33.241.259<br />70 ab/km²
|-
| [[Produtu interiol brutu|PIB]]<br />&nbsp;- Total ([[2005]])<br />&nbsp;- PIB/capita || [[Lista e paísis por PIB|Posición 54ª]]<br />135.74 millonis e US$<br />4.503 US$
|-
| [[Monea]] || 	Dirham
|-
| [[Inu]] || ''Hymne Chérifien''
|-
| [[Domeñu|Domeñu Internet]] || .ma
|-
| [[Lista de códigus telefónicus|Código telefónico]] || +212
|-
| align="left" colspan="2" | Miembru e: LA, ONU, UMA
|-
| colspan="2" | <small>
|}

'''Marruecus''', oficialmenti el '''Reinu de Marruecus''' (en {{lang-ar|المملكة المغربية|Al Mamlakatu'l-Maghribiya}}), es un pais [[África|africanu]] el [[Magreb]], bañau pol el [[océanu Atlánticu]] i pol el [[mari Mediterráneu]]. S’alcuentra desaparau d'[[Uropa]] pol el [[Estrechu de Gibraltar]]. Hazi arrayu al esti con [[Argélia]], pol el sul con el [[Sáhara Ociental]] (que ocupó ena su mayol parti) i pol el norti comparti tantu arrayus marítimus comu terrestris con España (ciais autónomas españolas de [[Ceuta]] i [[Melilla]]).

== Geografia ==
[[File:Modis morocco lrg.jpg|Marruecus dendi l’espaciu|left|thumb|200px]]
[[File:Ouzoud Waterfall.jpg|thumb|left|200px|Caias d’Ouzoud]]

Marruecus es un pais del norti d'[[África]], ena su costa ociental, los sus paísis vecinos son [[Sahara Occidental]] al sul i [[Argélia]] al esti (el arrayu con Argélia s'alcuentra cerrá). Dessisitin tamién cuatru enclavis españolis ena costa del [[mari Mediterráneu|Mediterráneu]] i hazi {{km|16}} d'arrayu con [[España]] por mol de las ciais de [[Ceuta]] i [[Melilla]].

La su costa tien un longol de {{km|1835}}.

La su capital es [[Rabat]], que nel añu 1992 contaba con una puebración e 787.745 abitantis, inqui non es la mayol ciá del pais en puebración ni en endustria. Nesi casu es [[Casablanca]] que tien cuasi tres millonis d'abitantis, inque si se cuentan tamién los subirbius, la ciá sobrepasa fácilmenti los 5 millonis d'abitantis.

Marruecus es un pais mu montañosu, cuenta con cuatru serranias emportantis: el [[Rif]] que s'assitia ena costa del mari Mediterráneu, el [[Atlas Meyu]], el [[Gran Atlas]] i el [[Antiatlas]].

La montaña mas tarangalla es [[el Tubkal]], que supera los {{metrus|4000}} d'altitú. Entri el Rif i el Atlas Meyu está el [[valli del Sebou]]. Dendi [[Larache]] hata [[Agadir]] está la llanura atlántica i entri l’anterior i el Atlas Meyu ai una meseta assitiá por cima de los {{metrus|500}} d'altitú. Al sul del [[Antiatlas]] ya escomiença el [[Sahara|desiertu del Sahara]].

Los tozus prencipalis son: [[Sebou]], [[Moulouya]], [[Rbia]] i [[Draa]] que tieni {{km|1200}} de recorriu.

El su puntu más bajeru es [[Sebkha Tah]] con {{m|-55}}.

La vegetación que se puei alcontral nel pais es de tipu mediterráneo, escaloná en pisus altitudinalis, y las prencipalis espéciis: encina, alcornoqui, cedru, pinu.

=== Climi ===
[[File:Marokko von Spanien-5.jpg|thumb|rigth|200px|Marruecus vistu dendi España]]

El [[climi]] de Marruecus es el mesmu tiempu arlánticu i mediterráneu, con una estación seca i algotra úmea. El fin del tiempu secu está marcau polas lluvias d'otubri que tienin una distribución claramenti invernal de las precipitacionis (que oscilan entri 300 i 800 mm) i unas temperaturas en [[jeneru]] que rondan los 12 - 13&nbsp;°C en a costa i los 10&nbsp;°C en [[Fez]], [[Meknes]], [[Ujda]] i [[Marrakech]]. Las temperaturas de [[Júliu]] rondan los 25&nbsp;°C ena costa i lugaris del enteriol. 

La desitencia del mari atempera el climi del país i las sus temperaturas. Nel interiol el climi varia en función de la altitú.

Los Vranus son calurosus i secus, sobri tó cuandu sopla el cheiru del [[Sirocu]] o el [[Chergui]] que son mareas que vienin del Sáhara.

Los Invielnus son frius i lluviosus con precipitacionis i yelu i ñevi.

Enas montañas las precipitacionis son mas abundantis y las temperaturas más bajas. Nel Sahara el climi ya es desérticu.

== Etimulogia ==
[[File:Fes.Dar el-Makhzen.jpg|thumb|200px|Palácio real e Fez.]] 

El nombri completu del pais en [[árabi]] puei traducil-se comu « El Réinu Occidental ». « Al Maghrib », que senifica el « Oesti », es comúnmenti usau. Pa las referencias estóricas, los estoriadoris usan « Al Maghrib al Aqşá » (« El lejanu Oesti ») pa referil-se a Marruecus, diferenciándu-la de la estórica región llamá Maghreb. El términu Marruecus notras luengas procedi del nombri de la antigua capital emperial Marrakech, provenienti de la espresión bereber que senifica "Tierra de Dios".

== Política ==
Marruecus es una Monarquia constitucional, conun parlamentu electu. El [[Rei]] de Marruecus tien albondu poeris ejecutivus, con la posibiliá de desfaratal el gobiernu i ponel a disposicion las huerças militaris, amás d’algotrus poeris. Partius políticus d’oposicion están premitius i várius s’án presentau enos úrtimus añus.

== Demografia ==


Emn 2003, la puebración era e 31.689.263 abitantis, que vivin prencipalmente enas áreas chanas al norti i oesti dela serrania del Atlas. Las tasas de natalidá i de mortalidá son, respectivamenti, de 23,26‰ i 5,78‰.

La esperança meya de via es de 70,04 añuss. El valol del índice de desarrollu umanu (IDH) es de 0,606, en 2001.

Se barrunta que pal añu 2025 la puebración seya de 42.553.000 abitantis. los árabis apresentan cerca de 70% de la puebración i los bereberis el 30%; tolas otras etnias no llegan a correspondel a 1%.

=== Luengas ===
La [[Luenga oficial]] de Marruecus es l’[[árabi]] crássicu qu’es la luenga de la legislacion, anque las leyis tamien se traducin al francés i dalgunas vezis al español.

La luengua palrá mayoritariamenti pola genti es l’árabi marroquí, peru desisti una disglosia i hata triglosia, con várias varieais dialectalis. Una gran parti de la pruebración tamien chasca las luenguas bereberis, sobri tó enas zonas ruralis.

El [[Luenga francesa|francés]] es la luenga del comérciu i hata hazi pocus añus l’enseñaça superiol se hazia en francés.

Nel norti i tamien nel sul del país la genti conoci i palra tamien el [[luenga española|español]], sobri tó enas ciais de [[Tetuán]] i [[Nador]], nel antiguu Sáhara Español, en [[Larache]], [[Tánger]], [[Alucemas]] i [[Sidi-ifni]]. Dessistin grupus d’ispanupalrantis enas ciais comu [[Rabat]], [[Agadir]], [[Kenitra]], [[Casablanca]], [[Taza]], [[Fez]], [[Marrakesh]], [[Mequínez]] i [[Oudja]].

== Economia ==


La economia de Marruecus es una delas mehoris d’África, por mol los tratus comercialis qu'el país hizu conos [[Estaus Unius]] i cona [[Unión Uropea]]. Se basa fundamentalmenti ena [[agricurtura]], ena endústria transformaora i ena esplotación minera.

Inque tieni tierras áridas en casi toel territóriu, la tierra arabli abada 8,5 millonis d'ectáreas i produzi trigu, millu, cevá, cítricus, caña d'açúcal i algodón.

Es el mayol esportaol mundial e fosfatus i d’equipamientus petrolíferus. 

La prencipalis endustrias transformaoras son las que se deican a los produtus alimentícius, testilis, cueru i los abonus. El turismu es una emportanciosa huenti d’ingresus. Los prencipalis sócius comercialis de Marruecus son: [[Portugal]], [[España]], [[Fráncia]], [[Estaus Unius]] i [[Alemaña]].

El rei [[Mohaméd VI]] mandó hazel várius proyeutus pa lançal i remual la economia del país i a partil d'aquellu el país emprencipió a apresental un crecimientu grandi del [[PIB]] que nel añu 2005 hue del 7,5%.

Se barrunta que nel desiertu del Sáhara puei vel enormis reservas de petróleu.

[[Category:Marruecus]]
