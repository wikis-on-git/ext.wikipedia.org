[[File:Atlantic bathymetry.jpg|thumb|right|250px|Imahin batimétrica 'el océanu Alánticu]]
[[File:OmegaNasaLiberiaNorwayDakotaglobe.png|thumb|right|240 px|Alánticu norti]]
[[File:SouthAtlantic.png|thumb|right|240 px|Alánticu sul]]
El '''Océanu Alánticu''' desaparta [[América]], nel oesti, d'[[Uropa]] i [[África]], nel esti. S'estiendi dendi el [[Océanu Glacial Árticu]], nel norti, asta la [[Antáltia]], nel sul. L'ecuador lo dividi artificialmenti en dos partis, Alánticu Norti i Alánticu Sul. Su nombri vieni 'el gregu Atlas, unu e los titanis dela mitolohia grega.

Tieni horma e S i una estensión cercana a los 80 millonis de km², siendu el segundu n'extensión, dispués 'el [[océanu Pacíficu]], cubriendu aprosimamenti el 20% dela superfície dela Tierra.

L'anchura 'el Alántico varía e 2848 km entri [[Brasil]] i [[Libéria]] a 4830 km entri los [[Estaus Unius]] i el norti d'África.

Las cordilleras submarinas asitiás entri la Isla de Baffin, [[Groenlándia]] i [[Escocia]] s'an estableciu, e moo convencional, comu la lindi entri l'océanu Glacial Ártico i l'Alánticu Norti.

== Heografia ==

Al esti, el estrechu e Gibraltar horma el límiti conel [[mari Mediterráneu]], al oesti, l'arcu formau polas ilas 'el Caribi lo desapartan 'el mari Caribi.

Al oesti desisiti una conesión artificial entri el Alánicu i el [[océanu Pacíficu]] porel Canal e Panamá.

Al suresti, la desapartación conel [[océanu Índicu]] se estableci, de moo convencional, porel meridianu de 20° E. Al suroesti la divisória s'a estableciu ena línea de mayol hondura que va dendi el Cabu d'Ornus a la península Antártica, nel pasu e Drake.

Tieni una hondura meya e 3.743 m que s'obtieni gracias a una grandi meseta cercana a los 3.000m de hondura que constituyi el su hondón, uñia a las grandis bahuras que s'ancuentran enus cantus dela misma i que llegan a superal los 9.000 m enas inmediacionis de [[Puertu Ricu]]. Nostanti, su númeru d'ilas es relativamenti pequeñu.

La salinidá 'el océanu Alánticu es dunus 36 gramus e sal por kg d'augua i las especies más pescás son la [[sardine]], l'arenqui i el [[bacallau]]. Amás, es el océanu más emportanti dela Tierra dendi el puntu e vista cumercial.

=== Maris ===
* [[Mari Arhentinu]]
* [[Mari Cantábricu]] 
* [[Mari Caribi]]
* [[Mari d'Irlanda]]
* [[Canal dela Mancha]]
* [[Mari 'el Norti]]
* [[Mari delos Sargaçus]]

== Heologia ==

La prencipal característica dela topografía 'el hondón marinu (batimetria) 'el océanu Atlánticu es una gran caena montañosa submarina que lo atraviesa e norti a sul, denominá la Dorsal mesoatlántica, la cual se horma ena linde e cuatru placas tectónicas: Uroasiática, Norteamericana, Sudamericana i Africana.

La dorsal s'estiendi dendi [[Islándia]] al norti asta aprosimamenti 58 ° e latitú sul, consiguiendu una anchura másima e 1.600 km, aprosimamenti. La profundidá 'el augua sobri la dorsal es inferiol a 2.700 metrus en muchas zonas, y algunus picus sobresalin 'el augua, hormandu ilas.

[[Category:Océanus]]
