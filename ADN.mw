
[[File:Chromosome-es.svg|derecha|350px|miniatura|Situación del ADN drentu d'una [[célula eucariota]].]]
[[File:DNA animation.gif|230px|miniaturadeimagen|derecha|Animación de parti d'una estructura d'ADN de dobli hélici]]

El '''aceu desoxirribonucleicu''', abreviau com''''ADN''', es un [[aceu nucleicu]] que contieni las instrucionis [[genética]]s usás en el [[biología del desarrollu|desarrollu]] y huncionamientu de tós los [[Sel vivu|organismus]] vivus y argunus [[virus]], tamién es responsabli la transmisión [[Herencia genética|hereditaria]]. La hunción prencipal la [[molécula]] d'ADN es el almacenamientu a largu plazu d'[[enhormación]] pa construil otrus componentis las [[célula]]s, comu las [[proteína]]s y las moléculas e [[ácido ribonucleicu|ARN]]. Los segmentus d'ADN que llevan esta enhormación genética son llamaus [[geni]]s, peru las otras secuencias d'ADN tién propósitus estructuralis o toman parti en la regulación del usu d'esta enhormación genética.

Dendi el puntu de vista [[química|químicu]], el ADN es un [[polímeru]] de nucleótidus, es izil, un [[polinucleótidu]]. Cá [[nucleótidu]], al su tiempu, está formau por un glúcidu (la [[desoxirribosa]]), una [[basi nitrogená]] (que pué sel [[adenina]]→''A'', [[timina]]→''T'', [[citosina]]→''C'' o [[guanina]]→''G'') y un grupu [[fosfatu]] (derivau del [[aceu fosfóricu]]). Lo que distingui a un polinucleótidu d'otro es, entoncis, la base nitrogená, y por ellu la secuencia del ADN s'especifica nombrandu solu la secuencia de las sus basis. La disposición secuencial d'estas cuatru basis a lo largu la cadena es la que codifica la enhormación genética, siguiendu el siguienti criteriu de complementariedá: A-T y G-C. Estu se debi a que l'[[adenina]] y la [[guanina]] son de mayor tamañu que la [[timina]] y la [[citosina]], polo qu'esti criteriu permiti cumplil una uniformidá.  En los organismus vivus, el ADN se presenta com'una dobli cadena de nucleótidus, en la que las dos hebras están unías entri sí por unas conexionis denominás [[Enlaci por puenti d'idrógenu|puentis d'idrógenu]].<ref> Sergio Ferrer. [https://web.archive.org/web/20130518231739/http://feelsynapsis.com/jof/001/index.html?pageNumber=118 «El verdaeru sentíu la vía.»] ''Journal of Feelsynapsis (JoF)''. {{ISSN|2254-3651}}. 2011 (1): 119-127.</ref>

Pa que la enhormación que contieni el ADN puea sel utilizá pola maquinaria celular, debi copialsi en primer lugar en unus ''trenis'' de nucleótidus, más cortis y con unas unidáis diferentis, llamaus [[Aceu ribonucleicu|ARN]]. Las [[molécula]]s d'ARN se copian exactamenti del ADN meyanti un procesu denominau [[transcripción genética|transcripción]]. Una vezi procesás en el [[núcleu celular]], las moléculas d'ARN puein salil al [[citoplasma]] pala su utilización posterior. L'enhormación contenía en el ARN s'interpreta usandu el [[códigu genéticu]], qu'especifica la secuencia los [[aminoaceu]s las proteínas, según una correspondencia d'un tripleti de nucleótidus ([[codón]]) pa cá aminoaceu. Estu es, l'enhormación genética (esencialmenti: qué proteínas se van a producil en cá momentu del ciclu de vía d'una célula) se halla codificá en las secuencias de nucleótidus del ADN y debi traducilsi pa puel huncional. Tal tradución se realiza usandu el códigu genéticu a modu d'izionariu. El izionariu "secuencia de nucleótidu-secuencia d'aminoaceus" permiti el ensamblau de largas cadenas de aminoaceus (las proteínas) en el citoplasma la célula. Por ejemplu, en el casu la secuencia d'ADN indicá endenantis (''ATGCTAGCATCG...''), l'ARN [[polimerasa]] utilizaría comu moldi la cadena complementaria d'icha secuencia d'ADN (que sería ''TAC-GAT-CGT-AGC-...'') pa transcribil una molécula d'ARNm que se leería ''AUG-CUA-GCA-UCG-...''; el ARNm resultanti, utilizandu el códigu genéticu, se traduciría comu la secuencia d'aminoaceus [[metionina]]-[[leucina]]-[[aceu aspárticu]]-[[arginina]]-...

Las secuencias d'ADN que constituyin la unidá hundamental, física y huncional la herencia se denominan [[gen]]is. Cá gen contieni una parti que se [[transcripción (genética)|transcribi]] a ARN y otra que s'encarga de definil cuándu y ondi debin [[expresión génica|expresalsi]]. L'enhormación contenía en los genis (genética) s'emplea pa general ARN y [[proteína]]s, que son los componentis básicus las células, los "ladrillus" que s'utilizan pala construción los [[orgánulu|orgánulus u organelus celularis]], entri otras huncionis.

Drentu las células, el ADN está organizau en estructuras llamás [[cromosoma]]s que, duranti el [[ciclu celular]], se [[replicación d'ADN|duplican]] endenantis de que la célula se [[división celular|divida]]. Los [[Eukaryota|organismus eucariotas]] (por ejemplu, [[animal]]is, [[planta]]s y [[fungi|hongus]]) almacenan la mayor parti del su ADN drentu del [[núcleu celular]] y una mínima parti en [[orgánulu|elementus celularis]] llamaus [[mitocondria]]s, y en los [[plastu]]s y los centrus organizaoris de [[microtúbulu]]s o [[centríolu]]s, en casu de teneglus; los [[célula procariota|organismus procariotas]] ([[bacteria]]s y [[arquea]]s) lo almacenan en el [[citoplasma]] la célula y, por últimu, los [[virus ADN]] lo hazin en el interior la [[cápsidi vírica|cápsidi]] de naturaleza proteica. Existin hartá de proteínas, comu por ejemplu las [[histona]]s y los [[factor de transcripción|factoris de transcripción]], que s'unen al ADN dotándolu d'una estructura tridimensional determiná y regulandu la su expresión. Los [[factoris de transcripción]] reconocin secuencias regulaöras del ADN y especifican la pauta de transcripción los genes. El material genéticu completu d'una dotación cromosómica se denomina [[genoma]] y, con pequeñas variacionis, es característicu de cá [[especi]].

== Guípesi tamién ==

* [[ARN]]
* [[Cromosoma]]
* [[Genoma]]
* [[Genética]]

== Huentis ==

=== Referéncias ===
{{Listaref|2}}

=== Bibliografía ===

* Watson, James D. y Francis H. C. Crick. [http://www.nature.com/nature/dna50/watsoncrick.pdf «A structure for Deoxyribose Nucleic Acid.»] (PDF). ''[[Nature]]'' 171, 737-738 pp. [[25 de abril]] de [[1953]].
* Watson, James D. ''DNA: The Secret of Life'' ISBN 978-0-375-41546-3.
* Watson, James D. ''[[The Double Helix|The Double Helix: A Personal Account of the Discovery of the Structure of DNA (Norton Critical Editions)]]''. ISBN 978-0-393-95075-5.
* Watson, James D. ''Avoid boring people and other lessons from a life in science''. (2007) New York: Random House. ISBN 978-0-375-41284-4.

== Atijus ==

{{commonscat|DNA}}
* [http://biomodel.uah.es/model4/dna/ Modelo en 3 dimensiones de la estructura del ADN]. Interactivu. Requieri Java.
* [http://superciencia.com/2006/09/04/como-extraer-adn Experimentu pa extrael ADN]
* [http://es.youtube.com/watch?v=49fmm2WoWBs Animación en 3D la Replicación d'ADN]
* [http://smcg.cifn.unam.mx/enp-unam/03-EstructuraDelGenoma/animaciones/secuencia.swf El métodu de secuenciación de Sanger]

{{ORDENAR:Acido Desoxirribonucleico}}

[[Category:ADN]]
[[Category:Aceus|Desoxirribonucleicu]]
[[Category:Genética]]
[[Category:Bioquímica]]
