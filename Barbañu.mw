{{cordenás|38_52_26_N_6_35_12_W|38º 52' 26'' N, 6º 35º 12º W}}

{{Monicipiu
|nombri oficial = Barbaño
|comunidá = Estremaúra
|provincia = Badajós
|comarca = [[Comarca d'El Lácara|Lácara]]
|monicipiu = [[Montiju]]
|cp = 06499
|superficii = -
|altol = 220
|distritu = 35
|a = Baajós
|ríus = [[Guadiana]], [[La Cabrilla]], [[Corniquebrá]] 
|puebración = 604
|calendata = 2011
|gentiliciu = barbañeru, -a
|moti = -
|web = [http://www.barbano.es/]}}

'''Barbañu''' [[IPA|[barˈβ̞aɲʊ]]] es una entidá local menol pertenecienti al monicipiu [[Provincia de Badajós|pacensi]] de [[Montiju]].

== Nombri ==
El nombri de Barbañu vien del nombri la dehesa que se destendía al salienti dela de [[dehesa de Torre-Águila|Torre-Águila]]: la [[dehesa de Barbañu]]. El nombri de Barbañu es escuru i entovía ai una espricación etimológica atiná. Partiendu de cortis destinaus dela palabra, lo án atijau con raízis prerromanas o mesmu del [[lengua ebrea|ebreu]]<ref>VV. AA., Onomástica (antropónimos y topónimos de la zona de Montijo): Méria, 1988</ref>. Angunus autoris vein en dichu topónimu una relación direta con el del Barbaña gallegu<ref>Castaño Fernández, A. M., ''Los nombres de Extremadura'', Editora Regional de Extremadura: Méria, 2004.</ref>. Otras teorías apuntan a una etimología latina, sostribá en un derivau morfológicu de *BARBĀNA → *Barbānĕum<ref>Carmona García, I., Toponimia de Las Vegas Bajas del Guadiana (inédit.)</ref>, lo qual está relacionau con otrus varius topónimus de dehesas i fincas segunderas comu La Floriana o La Cuvillana.
 

== Sitiu ==
Esti puebrinu está assitiau a 5,5 km de [[Montiju]], cerca de [[La Puebla de la Calçá]] i [[Lobón]], a renti del ríu [[Guadiana]]. Perteneci ala comarca de [[Tierra de Méria – Vegas Baxas]], ala comarca natural de [[Comarca d'El Lácara|El Lácara]] i al partíu judicial de [[Montiju]].

[[File:VISTA AEREA BARBANO.jpg|250px|thumb|right|Barbañu dendi'l airi.]]

== Estoria ==
Barbañu se inaguró comu puebru de colonización el 6 d'otubri de 1956, frutu del [[Pran Badajós]]. Los colonus huerun prencipalmenti delas localidais vezinas, assín comu d'otrus puebrus estremeñus comu [[Chelis]], [[Berlanga]] o [[Las Casas de Reina]]. 

== Menumentus ==
=== Ermita de Nuestra Señora de Barbañu ===
Despunta la ermita de Nuestra Señora de Barbañu, santuariu del sigru XV o XVI. Esti edificiu lo alevantarun cerca dandi atoparun l'imagin la virgin, lugal esti que conocin por ''Los Pareones''. 

=== Igresia parroquial ===
La igresia'l puebru es la parroquia de Nuestra Señora de Barbaño, que perteneci a la Archidiócesi de Méria-Badajós<ref>Lista parróquias la Diócesi Méria-Baajós http://www3.archimeridabadajoz.org/index.php?option=com_content&task=view&id=22&Itemid=55&limit=1&limitstart=1</ref>.

=== Villa romana de Torre-Águila ===
Diendu pola carretera que uni Barbañu cola carretera nacional direción [[Lobón]] se encuentran las ruinas delo que hue una enormi villa romana de metá del sigru I i que siguió enfuncionandu ata el sigru VII comu villa visigoda. Se la conoci pol nombri de [[Villa de Torre-Águila]]. S'encuentra a 189 m i a unus 300 m del ríu [[Guadiana]], ena parti norti del [[Charcu Las Casitas]]. La hallaúra d'esta villa aconteció en 1984 i se crei que púu bel teníu una puebracion de 500-700 pressonas al julgal pol númiru d'esqueletus atopaus en el yacimientu. Ogañu el sitiu arquiológicu está dispuestu palas vesitas, puyendu-si vel muchas dependencias comu los bañus, ''cubicula'', peristilus, lagaris i la estrordinaria i bien conservá sala estival con partilús. S'está al tentu de nuevas escavacionis que saquin ala lus la parti dela necrópoli.

== Fiestas ==
* San Isidru. 15 de Mayu: Es la fiesta mas soná. Hazin una romería ata [[Guadiana]], celebrandu-si ena alamea. Ain concursus de carrus i cavallus. Es una muestra dela cultura populal dela zona. Antigüamenti, los romerus se derigían dendi [[La Puebla de La Calçá|La Puebla]] i Montiju pol caminu Barbañu.
* Fiesta del emigranti. Se celebra el primel fin-de-semana d'agostu i cuenta con una tradición de más de 25 añus.
* Festival Romano de Barbaño: Con motivu del rescati i puesta en valol del conjuntu arquiológicu dela [[Villa de Torre-Águila]], Barbañu vien celebrandu endi'l 2011 un festival romanu, con estalachis, ecenificacionis i vesitas ala villa.
* Carnavalis.
* Semana Santa i Corpus Christi.
* Navidá.

== Referencias ==
{{listaref}}

== Atijus ==
* [http://www.barbano.es/ Página de la Deputacion].
* [http://barbano.dip-badajoz.es/index.php/mod.pags/mem.detalle/idpag.14/idmenu.1022/chk.26954527152be74427969fbb0412aef2.html Espetus estóricus de Barbañu].
* [http://aliso.pntic.mec.es/agalle17/torreaguila/index.html Villa romana de Torre-Águila].
* [http://www.festivaldetorreaguila.com/ Festival Romano de Barbaño].
[[Category:Entidais localis menoris estremeñas]]
[[Category:Las Vegas Baxas de Guadiana]]
