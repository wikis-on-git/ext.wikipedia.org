'''Francisco Durán Domínguez''' es un pueta [[Caçris|cacereñu]], autol los puemas ''Miedo sabroso'' i ''El mendigo''.

== Via ==
Francisco nació nel [[Casal Caçris]], [[Província e Caçris|Caçris]] el 17 [[Noviembri]] el 1911. Quandu nuevu trebahó cumu cabiceru una piara guarrus, con poquinu tiempu pa dil a la escuela. Sedria maestru suyu [[Ángel Rodríguez Campos]], escrebiol coñociu embahu el moti "Helénides de Salamina". 

La su afición polas letras vinu tras ensiñalsi a escrebil enas antíguas cartillas ena soleá campuza i mas tardi s'enliara a leyel a [[Chamizo|Luis Chamizo]] i a [[Gabriel y Galán]] i era motivau pol su mairi a la qual eicaria mas tardinu dendi la carci ''¡Llora campesina, llora!''.

Nel tracamundeu la [[Guerra Cevil española|Guerra Cevil]], Francisco hue aprissionau pol várius mesis, ocassión qu'aprovechó pal escrebieru. Nestus tiempus carci escrebió ''Miedo sabroso'' (1939) i ''El mendigo'' (1940).
 
De que salió de la carci s'empreó ena [[RENFE]] hata hubilalsi.

== Obra ==
Nu espubricó la su proyeición literária i los sus puemas. Los puemas mas sonaus son:
* ''Miedo sabroso''. Esti puema ganó el primel prémiu en Palra populal ena primel eición el [[conculsu puesia Ruta de la Plata]].
* ''El Milagro''. Ganaol ena categoria Palra populal ena segunda eición el [[conculsu puesia Ruta de la Plata]].
* ''La Pitera''. Consiguió tamién el accesit ena categoria Palra populal tamién ena segunda eición el mesmu certamin.
* ''El Mendigo''.   Accesit ena categoria Palra populal ena quarta eición el [[conculsu puesia Ruta de la Plata]].

== Tema, estilu i luenga==
Con un estilu chanu relata esperéncias las hentis los campus i los puebrus. Conoci la luenga el puebru i la gasta de suertu en puemas cumu ''La Pitera''. Con tó i con essu, la su luenga es un estremeñu albondu castellanizau, anque precura siguil la línia grabielana nesti espetu. En ''El Milagro'', a la escontra, sigui tema i luenga chamiciana.

== Bibliografia==
*García-Plata de Osma, ''Rafael, Ruta de la Plata. 10 años de poesía en Extremadura'', [[Mairil]], ei. Rafael García-Plata Quirós, 1986.
* Martínez Terrón, L., ''Primera antología de poesía extremeña'', [[Caçris]], ei. autol, [[2005]].

{{Literatura en estremeñu}}

{{DEFAULTSORT:Durán Domínguez, Francisco}}

[[Category:Literatura]]
[[Category:Escrebioris en estremeñu]]
[[Category:Puesia en estremeñu]]
[[Category:Escrebioris estremeñus]]
