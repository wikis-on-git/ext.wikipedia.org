El '''Dia d'Estremaúra''', es la festividá oficial dela [[Comunidá autónoma]] d'[[Estremaúra]], celebrá el 8 de [[Setiembri]], coincidiendu cona fiesta religiosa dela Virgin de Guadalupi, patrona dela región. A tolos efetus es un dia festivu en tol territoriu estremeñu sigún la ''Lei 4/1985, de 3 de juñu, del Escú, [[Inu d'Estremaura|Inu]] i Dia d'Estremaúra''.

== Estória ==

El primel Dia d'Estremaúra se celebró en 1985 i los atus prencipalis tuvierun lugal ena localiá e [[Guadalupi]], ondi s'alcuentra assitiau el [[Rial Monastériu de Guadalupi]], que es unu de los símbolus de la identiá estremeña, pol sel el santuáriu de la Vilhin de Guadalupi, cuyu coronaeru cumu patrona canónica d'Estremaura hue una de las primeras manifestacionis d'essaltación rehionalista el 20 de [[Marçu]] de 1907 i polas impricacionis estóricas i curturalis que a través de Guadalupi unin al puebru estremeñu con Iberoamérica.

A partil de 1987 se celebra ena localidá caçriña de [[Trugillu]], ondi chegarun a reunilsi unas 100.000 presonas ca añu pa participal enos atus curturalis, folclóricus, deportivus i pulíticus hata 1993, añu en qu'ehan de celebralsi los atus murtitudinárius en esta ciá.

== Celebraeru atual ==

Uguañoti los atus estitucionalis prencipalis suelin celebral-si nel [[Teatru Romanu de Méria]], nel que tien lugal el içau de banderas al son delos inus oficialis, el atu d'entrega delas Medallas d'Estremaúra i el Discursu del Presienti la [[Hunta d'Estremaúra]], ena víspera el Dia d'Estremaúra, el 7 de Setiembri.

El 8 de Setiembri tiinin lugal atus de caratel religiosu, con motivu del patronasgu rehional de la Vilhin de Guadalupi, ena localiá el mesmu nombri. Ca ayuntamientu olganiza atus estitucionalis, curturalis i deportivus nel su monicípiu pa conmemoral la fiesta rehional.

== Atihus ==
[http://perso.wanadoo.es/hornero_33/notas/bandera.htm Lei 4/1985, de 3 de Húniu, del Escú, Inu i Dia d'Estremaura]

[[Category:Espetáculus]]
