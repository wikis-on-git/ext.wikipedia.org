{{Polmehoral}}
[[Image:Ruwenpflanzen.jpg|right|thumb|350px|Prantas enus montis Ruwenzori, [[África|África]]]]
La '''Botánica'', (el gregu βοτάνη = yerba) u Fitoluhia (el gregu φυτόν = pranta i λόγος = tratau), es la cencia que trata el estuyu los vehetalis. El concetu e vehetal, qu'estaba craru en tiempus d'[[Aristótilis|Aristótilis]], a queau desfaratau pol el ahilaeru el conocimientu, chegándusi a definil cumu tó aquellu qu'es ohetu d'estuyu la Botánica. Ena prática, los botánicus estuyan las prantas, las aovas i los cugumelus. Nel campu la Botánica, ai que deferencial entri la Botánica pura, cuyu ohetu es amplial la conocencia sobri la Naturaeza, i la Botánica apricá, cuyus huchaerus están al serviciu la tenulohia agraria, frorestal, farmacéutica, etc.

La Botánica cubri un cumpriu rangu e caltinius, qu'incluyin aspetus específicus própius los vehetalis; de las desciplinas biulóhicas que s'ocupan la composición química (fituquímica); la organización celulal (citoluhia vehetal) i tisulal (istoluhia vehetal); el metabolismu i el huncionamientu orgánicu (fisioluhia vehetal), el crecimientu i el esarrollu; de la morfoluhia (fitugrafia); de la reprodución; de la eréncia (henética vehetal); de las [[Malotia|malotias]] (fitupatoluhia); de las adatacionis al ambienti (ecoluhia), de la distribución heográfica (fituheugrafia u heubotánica); de los fósilis (paleubotánica) i e la evolución.

[[Category:Biulohia]]
