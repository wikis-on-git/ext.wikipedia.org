'''Iponati''' (en griegu ''Ἱππῶναξ'', "caudillu caballus" {{nestremeñu}}) hue un cantautol satíricu hóniu.

== Via ==
Iponati era natural la cia hónia d’[[Éfesu]], pátria tamién d’[[Eráclitu]] i afroreció pa la segunda metá el sigru VI. Nolmalmenti se le mienta cumu Iponati d’[[Éfesu]]. Son nulas las enteracionis tocantis a la su via. Dalcuerdu cona opinión común, bia naciu en güena família, peru pol mó el soberanu [[Atenágora]] tuvu que dehuyil d’[[Éfesu]] pa buscal arriu enas [[Clazómena|Clazómenas]]. Estu veloquí lleva a pensal que la família Iponati huera del partiu contráriu u simprimenti inimiga el nuevu tiranu.
 
La situación nu sedria demaseau favorabri quandu plontu se vidu ena calli de pidiol. En estuviendu de méndigu tuvu que gandayeal, gandingueandu polas esquinas, cantandu pa puel vivil. S’inora la fecha la su muerti.

== Obra ==
El cantautol Iponati escrebió yambus bulronis i de guarreu, lo mesmu qu’[[Arquílocu]] i [[Semónidi]], ara, mas mancornantis i rúspirus. Se conselvan angunus framentus largus i algotrus mas escachainus enos que, abati gañendu, se queha de la su situación probécia, piyendu pan, vinu i un berrendu pa tapalsi, groheándusi de la su própia mala fortuna con un ton mangalochanu, gastandu luenga la calli.

== Abreviaturas ==
Dalcuerdu con el ''Liddell-Scott'', l’abreviatura qu’alcibi esti autol es la de ''Hippon.'', sigún el su nombri latinizau ''Hipponax''.

== Bibliografia ==
* Liddell H., G., Scott R., ''A Greek-English Lexicon'', Oxford, 1996.
* VV. AA., ''Antología de la poesía lírica grieg''a, entrod. i trad. C. García Gual, Alianza, Mairil, 2001.

[[Category:Puesia]]
[[Category:Biugrafias]]
[[Category:Música de Grécia]]
[[Category:Líricus arcaicus]]
