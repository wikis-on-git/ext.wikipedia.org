[[File:Jacques-Louis_David_017.jpg|thumb|right|Napoleon Bonaparte nel su estuyu.]] 
'''Napoleón Bonaparte''' (15 d'[[Agostu]], 1769; 5 de [[Mayu]], 1821) hue un general i emperaol de [[Francia]]. 

== Vía aína ==

Napoleon tuvu nacéncia col nombri '''Napoleone di Buonaparte''' en [[Ajaccio]], [[Córcega]]. Ihu e Carlo Buonaparte, un abogau i políticu i la su muhel, Marie-Letizia Buonaparte. Los Buonapartes huerun una família c'ahorraba e la nobleza corsa. Napoleon cambeó el su nombri pa gorvelu más [[Fráncia|francés]].

== Carrera milital aína ==

Napoleon hue escapás d'entral ena académia milital de Brienne en 1779. Hue a la Parisian École Royale Militaire en 1784 i se graduó al sotru añu cumu segunderu tenienti d'artillería. 

Napoleon pasó muchu de los sotrus ochu añus en Corcega. Allí huegó una papel ativu en temas políticus i militaris.

La [[Revolución Francesa]] causó abondas runchas i destrasteus en Fráncia. Nun inti, Napoleon aconllegaba bien cona aquellus qu'estaban nel puel. Algotras vedis estuvu carci. Ayuó a la Repúbrica a la escontra daquellus c'apuchaban al rei de Fráncia. Gorviósi heneral del ehércitu francés. Enhiló las sus tropas pa [[Itália]] i encetó a ganal fama i puel.

Napoleon emboa con Josephine de Beauharnais el 9 e Marzu e 1796. 

En Mayu e 1798, Napoleon viahó pa [[Egitu]] i [[Síria]]. Pal francés era mestel enfrontilasi al Empériu Británicu en [[Índia]] i al mieu del Diretóriu Francés de que Napoleon catara el puel en Fráncia. La campaña ejícia hue un marru melital. Napoleón gorvió a Fráncia pol mé dun cámbeu nel gobielnu francés. Angunus barruntaban que Napoleon nu eberíe bel ejau a los sus ombris en Egitu. Napoleon ayuó a enhilal el Gorpi d'Estau de Brumáriu en Noviembri e 1799.

== Cónsul i Emperaol de Fráncia ==
[[File:Gros - First Consul Bonaparte (Detail).png|thumb|left|150px|Cuairu e Napoleon cumu Primel Cónsul en 1802]]
En Febreru e 1800, Napoleon hue el Primel Cónsul de Fráncia. Fráncia acontinaba en guerra cola mayoría d'[[Uropa]]. Consiguiósi la pas duranti una mihina aluspués la [[Batalla e Marengu]].

Bonaparte cambeó muchas hormas de vía en Fráncia i hidu abondas cosinas güenas. Los sus cámbeus nel sistema legal, el [[Códigu Napoleónicu]], son arreparaus cumu un güen cámbeu. Napoleon hue nombrau Cónsul Vitalíciu en 1802 i Emperaol de Fráncia en 1804. Estu senificó que se gorviera esencialmenti un ditaol.

Uropa nu estuvu en pas duranti muchu tiempu. Napoleon i Fráncia ganó albondas batallas a la escontra un hadi e aliáncias entri [[Áustria]], [[Réinu Uniu|Gran Bretaña]], [[Rússia]] i [[Prúsia]]. Aína, Napoleon ganó albondas batallas cumu la [[Batalla e Austerlitz]].

Napoleon hidu marrus i perdas. L'armá francesa dio haqui a l'armá británica. La vitória británica ena [[Batalla e Trafalgar]] enhiló el control del océanu i del mari.

Napoleon hidu al su helmanu rei d'[[España]]. Estu causó el esmienzu duna [[Guerra e Guerrillas|guerra e guerrillas]] a la escontra los francesis.

El 11 e Marzu e 1810, Napoleon emboa cola su segundera muhel, Marie-Louise. Abonda henti se pusu rabiñosa col divórciu con Josephine.

== Caía i esíliu ==

En 1812, Napoleon hue a la guerra con Rúsia. Los rusus reculun i las huerzas de Napoleon llegun pa [[Moscú]]. A pesal destu, el ehércitu e Napoleon nu hue escapás de derrotal a los rusus. Nu tenían papáncia i encetó el ibielnu en Rúsia. Los rusus esmienzun a atacal. Napoleon i las sus huerzas tuvun que gorvel pa Fráncia. Namás 10.000 soldaus puyerun runchal nel acaberu la retirá.

Nel 30 e Marzu e 1814 [[París]] se rindió. Napoleon ehó el puel en Fráncia el 11 e Abril de 1814. Huesi en esíliu pala isla e [[Elba]] nel [[Mari Mediterráneu]].

== Los 100 días ==

Napoleon hidu una güerta pol sorpresa a Fráncia el 1 e Marzu e 1815. La su trupi se le uñió i gorvió a sel denuevu a gobelnal Fráncia duranti un periou de 100 días. Napoleon hue derrotau ena [[Batalla e Waterloo]].

== Segunderu esíliu i muerti ==

Napoleon hue indirgau pala isla e [[Santa Helena]] ena costa e [[África]]. Espenó el 5 e Mayu e 1821, e cancru e buchi.

[[Category:Pulíticus]]
[[Category:Melitaris]]
[[Category:Eá Contemporana]]
