[[File:Benito Mussolini and Adolf Hitler.jpg|thumb|right|Adolf Hitler (derecha), con [[Benito Mussolini]]]]

'''Adolf Hitler''' ([[20 abril]] de 1889 en Braunau am Inn ([[Áustria]]) - [[30 abril]] de 1945 en [[Berlín]]) hue el dirigenti de [[Alemaña]] dendi 1933 ata 1945, nel acabaeru dela [[II Guerra Mundial|Segunda Guerra Mundial]]. Hue el mássimu esponenti i ideólogu del [[Nazismu]].

== Biografia ==
Adolf Hitler tuvu nacéncia el 20 abril de 1889 en Braunau am Inn, una localidá assitiá cerca de Linz, ena província de Upper Austria, no mu largu del arrayu alemán, eno qu'era altocis [[Áustria-Ungría]]. 

Hitler marró enas prevas d'acessu dela univelsiá de Linz por dos vezis. Allí s'enteresó pol [[antisemitismu]] (odiu alos judius), enas enseñancias del movimientu pangermanu del professol Leopold Poetsch.

En 1913, Hitler tinía 24 añus. En essi inti, tolos zagalis astriacus debían unil-si ala armá. A Hitler no le gustava l'armá astriaca, assinque abandonó Ástria por Alemaña. Vivió ena ciá alemana de [[Múnich]]. 

En 1914, Hitler s'uñió al ehércitu alemán. Runchó pol Alemaña ena [[I Guerra Mundial|Primel Guerra Mundial]]. Tuvu una hienda ena guerra i el gobielnu le dio la [[Crus de Hierru]] cumu prémiu pol runchal ena guerra.

En 1919, Hitler apelló un partiu políticu llamau el Partiu Alemán de los Labutaoris. Aína ganó el apuchu e los miembrus del partiu. Dos añus aluspués, se gorvió el derihenti el partiu. Rehucheó el partiu cumu Partiu Nacionalsocialista Alemán de los Labutaoris. Se le hucheó populalmenti cumu el Partiu Nazi.

En 1923, Hitler trató de derrocal el gobielnu e la Weimar Republic (1918-36). El golpi marró i el gobielnu estirancó a 16 de los sus ombris (los 16 muertus huerun hucheaus santus pala ideulohía Nazi). Tamién hundearun a Hitler pala carci e Landsberg. Le condenarun pa 5 añus, peru eharun salil endispués 9 mesis. En estandu ena carci, escrebió un librinu cola ayúa del su colláciu [[Rudolf Hess]]. Al comencípiu, a Hitler le petaba entitulalu ''Cuatru Añus i Meyu de Runchal a la escontra las Mentiras, los Panárrias i Achantis''. Afinal, hucheó el librinu ''[[Mein Kampf]]'' u La mi Runcha. El librinu idía c'Alemaña arrepañaríe terrenu e [[Poloña]] i [[Rússia]]. Tamién tinía continius antisemíticus i piía la muerti i el hundeu pa huera e los hudíus p'Alemaña.

En 1933 Hitler hue elehiu pal gobielnu alemán. Dio acaberu a la libertá d'opinión i enharetó a los sus enemigus ena carci u los estirancó. Aturagó cualisquiel partiu acetu el partiu Nazi. Hitler i el su menistru e propaganda, [[Joseph Goebbels]], esperrió el nacionalismu estremu edrentu Alemaña. Tolos meyus de comunicación ebían alabal a los nazis. Tamién, tuvun nacéncia abonda henti pol mé la sus ideas de crial la "raza maestra" (la raza [[Ária]], aquellus colos ohinus adulis i col pelinu rúbiu). Gorvió a Alemaña<ref>[http://www.siyonizm.net] </ref>un estau totalitáriu nazi. El arianismu hue un mitu, peru Hitler i los sus amigus creyían en ellu. Cavilaban que los hudius i los eslavus eran inferioris i eberíen estal muertus.

Hitler encetó la Segundera Guerra Mundial enhilandu el ehércitu alemán a envadil Poloña. El su ehércitu conquistó la mayol parti d'Uropa encluyendu Poloña, [[Fráncia]] i un güen cachu e la [[Uñión Soviética]]. Duranti la guerra mandó a los alemanis matal abonda henti, encluyendu muheris i dagalis. Los nazis estirancarun 6 millonis de hudius, nun chascu llamau [[El Olocaustu]]. Tamién se supón que murierun hitanus, omosesualis, eslavus, polacus i los sus oponentis políticus.

Amenalmenti los algotrus paísis nel mundu s'apellarun i conquistarun Alemaña. Hitler perdió tolas tierras qu'iba arrepañau i millonis d'alemanis huerun muertus. Nel acabbaeru de la guerra, Hitler decidió acabbal cona su via. Se suicidó en [[Berlín]] en 1945.

== Atijus ==
* [http://quote.wikipedia.org/wiki/Adolf_Hitler Citas de Hitler de Wikiquote]
* [http://www.mondopolitico.com/library/meinkampf/introduction.htm Testu compretu el "Mein Kampf"]
== Huentis ==
<references/>
{{DEFAULTSORT:Hitler,Adolf}}

[[Category:Biugrafias]]
[[Category:Pulíticus]]
[[Category:Melitaris]]
