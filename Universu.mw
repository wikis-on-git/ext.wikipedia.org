{{Polmehoral}}
[[File:NASA-HS201427a-HubbleUltraDeepField2014-20140603.jpg|thumb|250px]]

El '''universu''' es la [[totalidá]] del espaciu i del [[tiempu]], de toas las hormas dela [[materia]], la [[energía]], el empulsu, las leyis i constantis físicas que las gobiernan. Sin embargu, el términu tamién se gasta en sentius contentualis ligeramenti diferentis i aludi a concetus cumu el [[cosmu]], [[mundu]] o [[naturaleça]]. El su estudiu, enas mayoris escalas, es el objetu dela [[cosmología]], disciplina basa ena [[astronomía]] i la [[física]], ena qual se describin tous los aspetus de esti universu con los sus fenómenus.

La [[céncia]] modeliça el universu cumu un [[sistema cerrau]] que contien [[energía]] i [[Materia (física)|materia]] ascritas al espaciu-tiempu i que se rigi fundamentalmenti pol prencipius [[Causalidad (física)|causalis]]. Basándosi en observacionis del [[universu observabli]], los físicus ententan describil el continu [[espaciu-tiempu]] nel que mos alcuentramus, huntu con toa la materia i energía existentis en el.

Los experimentus sugierin que el universu se ha regiu polas mesmas leyis físicas, constantis a lo largu dela su extensión i [[estoria]]. Es [[homogéneu]] i [[isotrópicu]]. La [[huerça]] dominanti en destanzias cósmicas es la [[gravedá]] i la [[relatividá general]] es oguañu la [[teoría]] más exata pa describila. Las otras tris [[Enteracionis hundamentalis|huerças fundamentalis]], i las partículas enas que atúan, son descritas pol [[Modelu estándal de física de partículas|modelu estándal]].

El universu tien polo menus tris dimensionis d'espaciu i una de [[tiempu]], anque experimentalmenti nu se puein descartal dimensionis aicionalis. El [[espaciu-tiempu]] parezi estal conetau de horma sencilla, i el [[Corvatura del espaciu-tiemuo|espaciu]] tien una [[culvatura meya]] mu pequeña o inclusu nula, de manera que la [[geometría euclidiana]] es, cumu horma general, exata en tou el universu.

La teoría oguañu más aceta sobri la hormación del universu, hue teoriça pol canónigu berga [[Georges Lemaître|Lemaître]], a partil delas ecuacionis de [[Albert Einstein]]. Lemaitre conclugó (en oposición a lo que pensaba Einstein), que el universu nu era estacionariu, que el universu tenía un origin. Es el modelu del [[Teoría del Big Bang|Big Bang]], que describi la expansión del espaciu-tiempu a partil duna [[singularidá espaciu-temporal]]. El universu experimentó un rápiu periou de [[enflación cósmica]] que arrasó toas las irregularidais enicialis. A partil de entós el universu se expandiu i se convirtió en establi, más fríu i menus densu. Las variacionis menoris ena destribución dela masa dierun cumu resultau la segregación [[fratal]] en porcionis, que se alcuentran nel universu atual cumu cúmulis de [[galaxia]]s.

Las observacionis astronómicas indican que el universu tien una [[Edá del universu|edá]] de 13;799±21 millonis de añus (entri 13;778 y 13;820 millones de añus conun intervalu de confianza del 68%) i polo menus 93000 millonis de [[Añu luz|añus luz]] de extensión.<ref>Lineweaver, Charles; Tamara M. Davis (2005). [http://www.sciam.com/article.cfm?id=misconceptions-about-the-2005-03&catID=2&pageNumber=5 «Misconceptions about the Big Bang.»] ''[[Scientific American]]''. Consultau el 31 de marzo de 2008.</ref> 

Ebiu a que, sigún la [[teoría dela relatividá especial]], la [[materia]] no puei movelsi a una [[velocidá]] superiol a la [[velocidá dela luz]], puei parecel paradójicu que dus [[Objetu físicu|objetus]] del universu puean abelsi separau 93;000 millonis de añus luz en un tiempu de únicamenti 13;000 millonis de añus; sin embargu, esta separación nu entra en conflitu cona teoría dela [[relativida general]], ya que esta solu afeta al [[Movimiento (física)|movimientu]] nel [[Espaciu (física)|espaciu]], peru nu al espaciu mesmu, que puei extendelsi a un ritmu superiol, nu limitau pola velocidá dela luz. Pol tantu, dus [[galaxia]]s puein separalsi una dela otra más rápidamenti que la velocidá dela luz si es el espaciu entri ellas el que se ilata.

Observacionis recientis ain demostrau que esta expansión se está [[Aceleración de la expansión del Universu|acelerandu]], i que la mayol parti dela [[Materia (física)|materia]] i la [[energía]] nel universu son las denominas [[materia oscura]] i [[energía oscura]], la materia ordinaria (bariónica), solu representaría algu más del 5% del total.<ref>{{cita web |url=http://www.abc.es/20100427/ciencia-tecnologia-espacio-astrofisica/primeras-imagenes-materia-oscura-201004271033.html |título=Primeras imágenes de la materia oscura |fechaacceso=20 de diciembre de 2010 }}</ref>

Las meicionis sobri la destribución espacial i el desplazamientu hazia el roju (''[[Corrimientu al roju|redshift]]'') de galaxias destantis, la [[radiación de hondu de microonas|radiación cósmica de hondu de microondas]], i los porcentajis relativus delos [[Elementu químicu|elementus químicus]] más liherus, apoyan la teoría dela expansión del espaciu, i más en general, la teoría del Big Bang, que proponi que el universu se orginó en un momentu específicu del pasau.

En quantu al el su destinu final, las prebas atualis parecin apoyal las teorías dela expansión permanenti del universu (''[[Big Freeze]]'' o ''[[Big Rip]]'', Gran Desgarro), que nos indica que la expansión mesma del espaciu, provocará que llegará un puntu en que los átomus mesmus se separarun en partículas subatómicas. Otrus huturus posiblis que se bajarun, especulaban que la [[materia oscura]] podría ejercel la huerça de gravedá suficienti pa detenel la expansión i hazel que toa la materia se comprima nuevamenti; algu a lo que los científicus denominan el [[Teoría del Big Crunch|''Big Crunch'']] o la Gran Emplosión, peru las úrtimas observacionis van ena direción del gran desgarru.

== Huentis ==
