La '''temperatura''' es una magnitú que se referi a las nocionis comunis de [[calol]] meyibli meyianti un [[termómetru]]. En [[física]], se defini comu una magnitú de escala relaciona con la energía enterna dun sistema termodinámicu, definia pol prencipiu ceru dela termodinámica. Más específicamenti, está relaciona diretamenti con la parti dela [[energía]] enterna conocia comu energía cinética, que es la energía asocia a los movimientus delas partículas del sistema, sia en un sentiu traslacional, rotacional, o en horma de vibracionis. A meyia que sia mayol la energía cinética dun sistema, se observa que esti se alcuentra más «calienti»; es ezil, que su temperatura es mayol.
