Los '''Míkro''' (en griegu ''Μίκρο'') son una banda griega de música eletrónica.

==Biografia==
El nombri Míkro es un enverihamientu la uniá métrica que se gasta en enholmática, ''microbyte''. La banda tien su asiahamientu en [[Tessalónica|Tessalónica]], [[Grécia|Grécia]].

Los Míkro escomençarun a gaspaleal ena décaa los 90, epoca ena que la escena rock era especialmenti populal. Níkos Bitzénis (Νίκος Μπιζένης) escomençó a esprimental hunta Yánnis Lefkadítis (Γιάννης Λευκαδίτης) colos rimus eletrónicus, desarrollandu las enfruéncias el electro-pop los 80 cumu [[Depeche Mode|Depeche Mode]], [[New Order|New Order]], [[Erasure|Erasure]] i [[Duran Duran|Duran Duran]].

Al prencípiu s’apellarun gradualmenti tamién Pános Tólios (Πάνος Τόλιος) a la bateria, conociu tamién de los [[Ksylina spathia|Ksylina spathia]] i Yórgos Kostópoulos (Γιώργος Κωστόπουλος) al bahu. Deferentis vocis femininas huerun prebás pol grupu, como Iléktra Dimitriádou (Ηλέκτρα Δημητριάδου) i Elíza Patsalídou (Ελίζα Πατσαλίδου), hata la úrtima seleición rescrecienti de Véria, Ría Mazíni (Ρία Μαζίνη).

En Eneru el 1998 pusun en cerculación el EP ''Σταγόνες'' que petó albondu enos arrádius i enos clus griegus.

Endispués de bel sacau la canción ''Άσπρη σοκολάτα'' en Setiembri el 1999,  Pános i Yórgos albandonan el grupu revezándulus Stélios Emmanouilídis (Στέλιος Εμμανουηλίδης), que s’encarga el labutu DJ.

Endispués llegarun cincu discus: ''Το τέλος του κόσμου'', ''E-mail'' (banda sonora la pinicla ''Μάρκου Χολέβα''), ''Tronik*πλάσμα'', ''180 Μοίρες'' i ''Restart''.

Nel 2004 espubricarun el recopilatóriu ''Only the Best''.

En mayu el 2006 espubricarun en holmatu mp3 una coleición remesturas con viehas cancionis griegas.

==Miembrus==
* Νίκος Μπιτζένης: pogramación, ''loops'', sintetizaoris, vozis.
* Ρία Μαζίνη: vozis, sintetizaoris.
* Γιάννης Λευκαδίτης: quitarras.
* Στέλιος Εμμανουηλίδης: sintetizaoris, ''loops'', ''scratchs''.

==Discografia==
* ''Το τέλος του κόσμου'', 1999.
* ''E-mail'', 2001.
* ''Tronik*πλάσμα'', 2003.
* ''Only the Best'', 2004.
* ''180 μοίρες'', 2004.
* ''Restart'', 2007.

==Atihus==
* http://www.mikro.gr/
* http://www.myspace.com/mikrospace

[[Category:Música de Grécia]]
[[category:Música de cini]]
[[Category:Música eletrónica]]
