[[File:atomo hidrogeno.gif|miniatura|260px|Representación animá d'un [[átomu]] de [[deuteriu]], unu los [[isótopu]]s del idrógenu.]]

El '''idrógenu''' (en [[griegu antigu|griegu]], de ὕδωρ ''hýdōr'', [[genitivu]] ὑδρός ''hydrós'', y γένος ''génos'' «que genera o produci áugua») es el [[elementu químicu]] de [[númeru atómicu]] '''1,''' representau pol [[símbolu químicu|símbolu]] '''H'''. Con una [[massa atómica]] de 1,00797<ref>=Christen, Hans Rudolf. "Química general". https://books.google.es/books?id=CrMTtgiB2wcC&pg=PA15&dq=masa+atomica+hidrogeno+1,007&hl=es&sa=X&ved=0ahUKEwiov6au4trcAhWkyIUKHZzPApQQ6AEIJzAA#v=onepage&q=masa%20atomica%20hidrogeno%201,007&f=false</ref>, es el más ligeru la tabra los elementus. Polo general, se presenta en la su forma [[idrógenu molecular|molecular]], formandu el [[gas]] diatómicu H<sub>2</sub> en [[condicionis normalis de presión y temperatura|condicionis normalis]]. Esti gas es [[Combustión|inflamabli]], [[colol|incoloru]], [[olor|inodoru]], [[no metal|no metálicu]] e insolubli en [[áugua]].<ref>=Murphy, Ana Carolina. (2009). http://www.revistagalileu.globo.com/Revista/Common/0,,EMI112846-17774,00-HIDROGENIO+E+O+FUTURO.html Hidrogênio é o Futuro</ref>
[[Archivu:Emissions Spectra.webm|miniaturadeimagen|Hydrogen Spectrum Test]]
Debíu a las sus distintas propiedáis, el idrógenu no se puei encuadral claramenti en ningún grupu la [[Tabra periúdica e los elementus|tabra periúdica]], manqui una hartá vezis se sitúa en el grupu 1 (o familia 1A) por poseel un solu electrón en la [[capa de valencia]] o capa superior.

El idrógenu es el elementu químicu [[Abundancia los elementus químicus|más abundanti]], al constituil aproximadamenti el 75% la matéria visibli del [[universu]].<ref>Palmer, David. (1997). http://imagine.gsfc.nasa.gov/docs/ask_astro/answers/971113i.html "Hydrogen in the Universe"</ref><ref group=nota>Sin embargu, la mayor parti la massa del universu no está en la forma de [[barion]]is o elementus químicus. Guípesi [[matéria oscura]] y [[nirgía oscura]].</ref> En la su [[secuencia prencipal]], las estrellas están compuestas prencipalmenti por idrógenu en estau de [[plasma (estau la matéria)|plasma]]. El idrógenu elemental es relativamenti raru en la [[Tierra]] y es producíu industrialmenti a partil de [[hidrocarburu]]s comu, por ejemplu, el [[metanu]]. La mayor parti del [[idrógenu nacienti|hidrógeni elemental]] s'obtieni ''in situ'', es izil, en el lugar y en el momentu en que se necesita. Los mayoris mercaus del mundu disfrutan de la utilización del idrógenu pal mejoramientu de [[combustibli fósil|combustiblis fósilis]] (en el procesu de [[Craqueu|hidrocraqueu]]) y en la produción d'[[almoniacu]] (prencipalmenti pal mercau de fertilizantis). El idrógenu puei obtenelsu a partii del [[áugua]] por un procesu d'[[electrólisis]], pero resulta un métodu una hartá más caru que l'obtención a partil del [[gas natural]].<ref>Staff. (2009). http://www.fsec.ucf.edu/en/consumer/hydrogen/basics/production.htm "Hydrogen Basics&nbsp;— Production"</ref>

El [[isótopu]] del idrógenu más común es el [[protiu]], cuyu núcleu está formau por un únicu [[protón]] y ningún [[neutrón]]. En los [[compuestu iónicu|compuestus iónicus]], puei tenel una [[carga eléctrica|carga]] positiva (convirtiéndosi en un [[catión]] llamau [[hidrón]], H<sup>+</sup>, compuestu únicamenti por un [[protón]], a vezis en presencia de 1 o 2 [[neutrón|neutronis]]); o carga negativa (convirtiéndosi en un [[anión]] conocíu comu [[hidruru]], H<sup>-</sup>). Tamién se puein formal otrus isótopus, comu'l [[deuteriu]], con un neutrón, y el [[tritiu]], con dos neutronis. En [[2001]], hue criau en laboratoriu el isótopu <sup>4</sup>H y, a partil de [[2003]], se sintetizun los isótopus <sup>5</sup>H hata <sup>7</sup>H.<ref>Gurov, Y. B., Aleshkin, D. V., Berh, M. N., Lapushkin, S. V., Morokhov, P. V., Pechkurov, V. A., Poroshin, N. O., Sandukovsky, V. G., Tel'kushev, M. V., Chernyshev, B. A., Tschurenkova, T. D. (2004). «Spectroscopy of superheavy hydrogen isotopes in stopped-pion absorption by nuclei.» ''Physics of Atomic Nuclei'' 68(3):491-497.</ref><ref>Korsheninnikov, A. A. ''et al.'' (2003). «Experimental Evidence for the Existence of 7H and for a Specific Structure of 8He.» ''Phys Rev Lett'' 90, 082501.</ref> El idrógenu forma compuestus con la mayoría los [[elementu químicu|elementus]] y está presenti en el áugua y en la mayoría los compuestus orgánicus. Tié un papel particularmenti importanti en la química [[aceu-basi]], en la que una hartá reacionis implican el intercambiu de protonis (ionis idrógenu, H<sup>+</sup>) entri moléculas solublis. Puestu qu'es el únicu átomu neutru pal que se puei resolvel analíticamenti l'[[ecuación de Schrödinger]], el estudiu la [[nirgía]] y del [[Enlaci químicu|enlaci]] del átomu d'idrógenu á síu hundamental hata el puntu d'avel desempeñau un papel prencipal en el desarrollu la [[mecánica cuántica]].

Las características d'esti elemento y la su [[solubilidá]] en diversus metalis son mu importantis en la [[metalurgia]], puestu qu'una hartá metalis puein sufril fragilidá en la su presencia,<ref>Rogers, H. C. "Hydrogen Embrittlement of Metals". Science. (1999). volumen 159, número 3819, páginas 1057-1064</ref> y en el desarrollu de formas seguras d'almacenaglu pal su usu comu combustibli.<ref>Christensen, C. H.; Nørskov, J. K.; Johannessen, T. "Making society independent of fossil fuels&nbsp;— Danish researchers reveal new technology".  Technical University of Denmark. http://www.dtu.dk/English/About_DTU/News.aspx?guid=%7BE6FF7D39-1EDD-41A4-BC9A-20455C2CF1A7%7D</ref> Es artamenti solubli en diversus compuestus que posein [[tierras raras]] y [[metal de transición|metalis de transición]],<ref name="Takeshita">Takeshita, T.; Wallace, W. E.; Craig, R. S. "Hydrogen solubility in 1:5 compounds between yttrium or thorium and nickel or cobalt. Inorganic Chemistry. (1974). volumen 13, número 9, páginas 2282-2283</ref> y puei sel disueltu tantu en metalis [[cristal]]inus comu [[Sólidu amorfu|amorfus]].<ref name="Kirchheim1">Kirchheim, R.; Mutschele, T.; Kieninger, W. "Hydrogen in amorphous and nanocrystalline metals". Materials Science and Engineering. (1988). volumen 99, páginas 457-462</ref> La solubilidá del idrógenu en los metalis está influenciá polas distorsionis localis o impurezas en la estructura cristalina del metal.<ref name="Kirchheim2">Kirchheim, R. "Hydrogen solubility and diffusivity in defective and amorphous metals". Progress in Materials Science. (1988). volumen 32, número 4, páginas 262-325</ref>

== Guípesi tamién ==

* [[Bomba atómica|Bomba d'idrógenu]]
* [[Deuteriu]]
* [[Tritio]]
* [[Electrólisis]]

== Nota ==
<references group=nota/>

== Huentis ==

=== Referéncias ===
{{Listaref|2}}

=== Bibliografía ===

* Cotton, F. A.; Wilkinson, G. ''Advanced Inorganic Chemistry: a comprehensive text'', fourth edition. John Wiley & Sons. 1980. ISBN 0-471-02775-8
* Greenwood, N. N.; Earnshaw, A. ''Chemistry of the Elements'', second edition. Butterworth - Heinemann. 1997 ISBN 0-7506-3365-4
* [[Enrique Gutiérrez Ríos|Gutiérrez Ríos, E.]] ''Química Inorgánica''. Reverté. 1994. ISBN 84-291-7215-7
* Shriver, D. F.; Atkins, P. W.; Langford, C. H. ''Química Inorgánica'', Vol. 1 Segunda edición. Reverté. 1997 ISBN 84-291-7004-9

== Atijus ==

* [http://www.physics.drexel.edu/~tim/open/hydrofin/ Cálculus Básicus d'idrógenu en la Mecánica Cuántica]
* [https://web.archive.org/web/20090312191026/http://www.hydrogenassociation.org/ Asociación Nacional d'idrógenu]
* [http://www.hydrogenlab.de/elektronium/HTML/einleitung_hauptseite_es.html Imágenis del Átomu d'idrógenu]
* [http://www.interempresas.net/Energia/Articulos/57200-El-hidrogeno-el-combustible-del-futuro.html El idrógeno, el combustibli del huturu]

[[Category:Idrógenu| ]]
