El País Vascu ou Euskadi es una cumuniá autúnoma española, sitá nel estremo norurintal la franha cantábrica, ruizandu pal norti con el Mar Cantábricu i la Francia, pal sul con [[La Rioha]] i [[Castilla i Lión]], al uesti con Cantabria i pal este con Navarra. Lo intirinan las provincias (dinuminás territoris jistóricus nel ordenaminto autunómico) de Álava (ou Araba), Guipúzcua (ou Gipuzkoa) i Vizcaya (ou Bizkaia) abarricandu 251 municipis: Álava 51, Guipúzcua 88 y Vizcaya 112.
Nel pasau, las provincias que compoñen l'actual País Vascu furon conucías tamié cumu Provincias Vascas, Provincias Exentas (jasta 1841), Provincias Vascungadas, ou sinsiyamenti, Vascungadas. Enla actualiá, la denuminació Comuniá Autónuma Vasca (CAV) es utiliá con fricuencia, espezialmenti enla propia comuniá autónuma i Navarra, ya que las denuminacionis Euskadi i País Vascu tamié forun usás jistóricamenti desde la su criació con la grafía Euzkadi nel séculu XIX la primera, y antes de 1897 la segunda, pa numbrá un conziptu difrenti al la cumuniá autónuma, el de Vasconia (Basconia) ou Euskal Herria.
Tamié Navarra tié dereichu a jarremetersi nesta cumuniá autónuma, nel supostu e que dicida la su incorporación d'acuerdo con lo dispuestu enla dispusición transitoria cuarta e la Constitución española, i rigramentau nel Amehuramiento del Fueru, si bié no ha eherciu nunca dicho dereicho. Las relacionis entre sindas comuniás han siu de carácter mui jampliamenti variau desdi la Transición.
Tié una estensión total de 7.234 km² i una pubración de 2.141.860 jabitantis (INE 2007), con una dinsiá e pubración de 295,0 hab/km². La su capital es Vitoria-Gasteiz, en Álava, ondi s'incontran el Parlamento i la sée del Guviennu Vascu, anque la ciá más grande es Bilbau.

== Linguas ==

En Euskadi s'han palrau dos linguas desdi faci séculus: el castillanu i l'euskera, sindu las dos orihinarias la rehión, pué el castillanu surhió nuna zona amplia cabarcaba tamié territoris de l'ocidenti de l'atual Álava. L'euskera, a difrencia del ristu de linguas ibéricas moennas, no prucé del latín ni pertinehe a la família indoeuropea. Nel ano 2001, un 49,6% la población era monolingüe castillanu, un 32,2% era bilingüe i un 18,2% era bilingüe pasivu (entendía euskera anque lo palraba con dificultá). Istos porzentahis varían duna provincia a utra, sendo Guipúzcua ondi más se palra euskera i Álava ondi menus.
Las pubracionis gascunas jasentás en Guipúzcoa truheron con ellas la su lingua: el gascón (ya desapareciá nel País Vascu).

== Territori ==

'''Territoris jistóricus'''
El País Vascu cumprini tres provincias, las cuales riciben la enominación de territoris jistóricus nel urdenamintu autunómicu:
<br>Álava (305.459 jabitantis). Capital: Vitoria-Gasteiz.
<br>Guipúzcua (694.944 habitantes). Capital: San Sebastián.
<br>Vizcaya (1.139.863 habitantes). Capital: Bilbao.
