En [[lingüística]], el '''casu ablativu''', endica las cercustáncias de lugal, tiempu, mó, concausa, ahenti..., espresás {{nestremeñu}} pol mé las preposicionis ''en'', ''pol'', ''con'', ''sin'',... Pol sabulugal: ''nel hardín ain froris'', i tal i mas. El ablativu alcibi el nombri de ''complementu cercustancial''.

El ablativu se gasta en luengas cumu el [[Luenga latín|latín]] u el [[Luenga sáscrita|sáscritu]]. El ablativu latinu combina el ablativu induropeu (qu'endica «endi», proceéncia), el [[Estrumental|casu estrumental]] (qu'endica «pol» en costrucionis pasivas u «con») i el [[Locativu|casu locativu]] (qu'endica "en"). Arrancandu el senificau orihinal destus chascus, angunus algotrus se huerun esarrollandu, pol sabulugal el ablativu e concausa (qu'endica el «concausante»), el ablativu e tiempu (qu'endica el «inti», ahorrau del locativu) i el ablativu assolutu.

El su nombri ahorra el latín ''ablatiuus'', endi el supinu ''ablatum'', del verbu ''auferre'', arramplal, solimpial.

'''Sabulugaris''':
*Latín: rosa, rosa.
*Nominativu: rosa (la rosa).
*Ablativu sing: rosa (pol, con... la rosa).
*Ablativu prural: rosis (pol, con... las rosas).

En latín, el ablativu adotó las huncionis que gastaban los antíguus casus estrumental i locativu. La costrución latina en ablativu asolutu es una volución destus usius del ablativu.

En [[Luenga finlandesa|finlandés]] (''suomi''), el casu ablativu es el sestu casu locativu. El su senificau básicu «espresal el lugal (abiertu) endi ondi acaeci un despraçamientu».

Pol sabulugal: en finlandés, el sufihu ''-lta/-ltä'': ''piha'' senifica «hardín» -> ''pihalta'' «endi el hardín».

Los otrus casus locativus en finlandés son:

*[[Elativu|Casu elativu]] («huera»).
*[[Inesivu|Casu inesivu]] («endrentu» endicandu localización).
*[[Ilativu|Casu ilativu]] («endrentu» endicandu movieru).
*[[Adesivu|Casu adesivu]] («encima» endicandu localización).
*[[Alativu|Casu alativu]] («pa poncima» endicandu movieru).

{{Casus gramaticalis}}

[[Category:Casus gramaticalis]]

[[bar:Ablativ]]
[[bg:Аблатив]]
[[bn:অপাদান কারক]]
[[br:Troad ablativel]]
[[ca:Cas ablatiu]]
[[cs:Ablativ]]
[[da:Ablativ]]
[[de:Ablativ]]
[[en:Ablative case]]
[[eo:Ablativo]]
[[es:Caso ablativo]]
[[fi:Ablatiivi]]
[[fr:Ablatif]]
[[ga:Tuiseal ochslaíoch]]
[[gl:Ablativo]]
[[hu:Határozói eset]]
[[id:Ablativus]]
[[io:Ablativo]]
[[is:Sviptifall]]
[[it:Ablativo]]
[[ja:奪格]]
[[la:Ablativus]]
[[lt:Abliatyvas]]
[[mt:Ablativ]]
[[nl:Ablatief]]
[[nn:Ablativ]]
[[no:Ablativ]]
[[pl:Ablatyw]]
[[pt:Caso ablativo]]
[[ro:Cazul ablativ]]
[[ru:Аблатив]]
[[sk:Ablatív]]
[[sr:Аблатив]]
[[sv:Ablativ]]
[[vec:Ablativo]]
[[zh:离格]]
