En [[Luengüística|luengüística]], el '''chascu ablativu''', endica las cercustáncias de lugal, tiempu, mó, concausa, ahenti..., espresás en [[Estremeñu|estremeñu]] pol mé las preposicionis ''en, pol, con, sin,''... Pol sabulugal: ''nel hardín ain froris'', i tal i mas. El ablativu alcibi el nombri e ''complementu cercustancial''.

El ablativu se gasta en luengas cumu el [[Luenga latín|latín]] u el [[Luenga sáscrita|sáscritu]]. El ablativu latinu comina el ablativu induropeu (qu'endica «endi», proceéncia), el [[Estrumental|chascu estrumental]] (qu'endica «pol» en costrucionis pasivas u «con») i el [[Locativu|chascu locativu]] (qu'endica "en"). Arrancandu el senificau orihinal destus chascus, angunus algotrus se huerun esarrollandu, pol sabulugal el ablativu e concausa (qu'endica el «concausante»), el ablativu e tiempu (qu'endica el «inti», ahorrau del locativu) i el ablativu asolutu.

El su nombri ahorra el latín ''ablatiuus'', endi el supinu ''ablatum'', del verbu ''auferre'', arramplal, solimpial.

'''Sabulugaris''':
*Latín: rosa, rosa.
*Nominativu: rosa (la rosa).
*Ablativu sing: rosa (pol, con... la rosa).
*Ablativu prural: rosis (pol, con... las rosas).

En latín, el ablativu adotó las huncionis que gastaban los antiguus chascus estrumental i locativu. La costrución latina en ablativu asolutu es una volución destus úsius del ablativu.

En [[Luenga finlandés|finlandés]] (''suomi''), el chascu ablativu es el sestu chascu locativu. El su senificau básciu «espresal el lugal (abiertu) endi ondi acaeci un despraçamientu».

Sabulugal: en finlandés, el sufihu ''-lta/-ltä'': ''piha'' senifica «hardín» -> ''pihalta'' «endi el hardín».

Los algotrus chascus locativus en finlandés son:

*[[Elativu|Chascu elativu]] («huera»).
*[[Inesivu|Chascu inesivu]] («endrentu» endicandu localiçación).
*[[Ilativu|Chascu ilativu]] («endrentu» endicandu movieru).
*[[Adesivu|Chascu adesivu]] («encima» endicandu localiçaación).
*[[Alativu|Chascu alativu]] («pa poncima» endicandu movieru).

[[Category:Casus gramaticalis]]

[[bar:Ablativ]]
[[bg:Аблативен падеж]]
[[bn:অপাদান কারক]]
[[ca:Ablatiu absolut]]
[[cs:Ablativ]]
[[da:Ablativ]]
[[de:Ablativ]]
[[en:Ablative case]]
[[eo:Ablativo]]
[[es:Caso ablativo]]
[[fi:Ablatiivi]]
[[fr:Ablatif]]
[[gl:Ablativo]]
[[hu:Határozói eset]]
[[id:Ablativus]]
[[it:Ablativo]]
[[ja:奪格]]
[[la:Ablativus]]
[[mt:Ablativ]]
[[nl:Ablatief]]
[[nn:Ablativ]]
[[no:Ablativ]]
[[pl:Ablatyw]]
[[pt:Caso ablativo]]
[[ro:Cazul ablativ]]
[[ru:Аблатив]]
[[sk:Ablatív]]
[[sr:Аблатив]]
[[sv:Ablativ]]
[[vec:Ablativo]]
[[zh:离格]]
