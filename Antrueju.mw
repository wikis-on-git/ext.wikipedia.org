[[Image:Antrueju_e_Badahó,_el_mas_famosu_d'Estremaura.jpg|thumb|250px|Antrueju [[Baajós]], el mas famosu d'[[Estremaura|Estremaura]].]]
Un '''antrueju''' es una celebración púbrica que tien lugal justu enantis de la cuaresma cristiana, con fecha variabri (dendi finalis de [[jeneru]] hata prencípius de [[Marçu]] sigún el añu), i que mestura angunus elementus cumu antruejus, rehilus, i fiestas ena calli. Pol estensión se llaman assina angunas fiestas semilaris en cualisquiel epoca el añu. Inque dessistin una tupa deferéncias ena su horma e celebralsi, la su caraterística común es la e sel un periu e premisiviá i ciertu descontrol.

El antrueju está asociau prencipalmenti con el catolicismu, i en menol miia colos cristianus ortodosus orientalis; es común enas curturas protestantis nu celebral el carnaval, u tiinin traicionis chambás, cumu el antruehu danés. La celebración del antruehu mas grandi el mundu es el Antruehu e Brasil, peru albondus otrus paisis tiinin emportantis celebracionis, cumu la que se celebra en [[Itália|Itália]], nel Carnaval de Venécia.
[[Image:Carnival_in_Spain_00162.JPG|thumb|250px|Chirivehis nel antruehu e [[Badahó|Badahó]].]]
Los enólogus alcuentran nel antruehu elementus supervivientis d'antiguas fiestas i curturas, cumu la fiesta d'ibielnu (Saturnália), las celebracionis dionisíacas griegas i romanas, las fiestas andinas prespánicas i las curturas afruamericanas. Angunus autoris consieran que pala socieá rural, huertimenti estruturá pol cristianismu, el tiempu e "carnestolendas" ofrecia mascarás ritualis de raís pagana i un lapsu e premisiviá que s'oponia a la represión de la sesualiá i a la severa hormaliá litúlhica e la Cuaresma.

==El antrueju nel mundu==
===Argentina===
[[Image:Murga_porteña.jpg|thumb|200px|Murga d'antrueju en [[Buenos Aires]].]]
En [[Argentina]] el celebraeru el antrueju tien una gran emportáncia i s'esarrolla de hormas diversas dalcuerdu a la region geugráfica cultural. 

Ena region noroesti andina, las celebracionis d'antrueju aseñalan la susisténcia d'antíguas traicionis indíhenas pretenecientis a la ceviliçación andina prespánica. Los itus mas emportantis endrentu las ceremónias d'antrueju son el desintierru i el intierru el "diablo de carnaval" (diablu d'antruehu). El "carnavalito", es un estilu folclóricu centenáriu, esarrollau precisamenti palas celebracionis.

Ena region mesopotámica, arrayanti con [[Brasil]] i [[Uruguai]], dessistin emportantis celebracionis nun estilu semilal al antrueju brasileñu, inque con elementus de la curtura rioplatensi cumu el "candombe". La más conocia d'ellas es la que tien el su centru ena ciá Gualeguaychú.

===Brasil===

En Brasil se celebra el antrueju mas estendiu i famosu el mundu. Los centrus mas emportantis son las ciais de Salvaol de Baia i [[Rio de Janeiro]] (antrueju carioca). Nel antrueju brasileñu desempeñan un papel central las "escolas de samba" i los "blocos", conhjuntus mu labutaus de dança, música i cantu, que defilan polas callis. La música el antrueju es la samba i las celebracionis conllevan implícitamenti una regra d'ampria libertá sesual i consumu d'alcohol. 

===Méjicu===
En [[Méjicu]] s'efetuan várius antruejus, entri ellus el de Veracruz, con fecha e primel defili e 1924, en él participan carrus alegóricus (50 u 40 polo heneral) i comparsas. Los carrus alegóricus son d'impresas que participan nel lugal del antrueju con tema e sucesus atualis (olimpiás, elecionis, mundialis de la FIFA u la fantasia).

===Colómbia===
[[Image:Pasto 20060106 001.jpg|thumb|right|200px|Carroça el "Carnaval de Negros y Blancos" en Pasto, [[Colómbia]]]]

En [[Colómbia]] se hazin divelsus antruejus, inque la fiesta mas emportanti a nivel nacional i entrinacional es el antrueju e Barranquilla, abiertu pola letura el bandu i seguiu pol un tiempu llamau "pre-carnavales" nel cual s'alcuentran defilis cumu: la guacherna, el sirenato de la cumbia, el defili gay; presiiu pola batalla e froris, la gran pará e traición, la gran pará e fantasia, la nochi d'orquestas i la muerti e Joselito. Esta gran festiviá se basa en traicionis africanas, indíhenas i uropeas traias dendi el descubrimientu d'América, pol esta razón es consierau cumu el antruehu mas curtural del mundu.<br>
Tamién recibin esti nombri el "Carnaval de Negros y Blancos", correspondienti al celebraeru el "Inti Yaco", se celebra en Pasto i otras puebracionis de Nariño entri el 3 i 6 d'Eneru. El antrueju e Bogotá se celebra alreol del 6 d'Agostu, fecha e hundación de la ciá.

===España===

====Canárias====
[[Image:Reina_carnaval.jpg|right|thumb|Reina el antrueju e Santa Crús de Tenerifi 2006]]
El '''antrueju e Santa Crús de Tenerifi''' ostenta, juntu con el de [[Cai]], la máisima consieración pa fiestas que concei el ministériu con competéncias en turismu en [[España|España]]. Milenta presonas salin a la calli ca añu duranti mas d'una semana. El 18 de jeneru e 1980 hue decrarau ''Fiesta d'Enterés Turísticu Entrinacional'', pola Secretaria d'Estau pal Turismu i es unu los antruejus mas emportantis del mundu.

Cuenta con dos partis bien deferenciás, el antrueju "oficial" i el antrueju ena calli. El antrueju oficial cuenta con mas de 100 grupus con una meya e 50 componentis ca unu: murgas, comparsas, grupus d'antruejus, rondallas i agrupacionis musicalis. 

====Cai====
[[Image:Cádiz Carnaval Chirigota.jpg|thumb|200px|<center>Antrueju e Cai</center>]]
El '''antrueju e Cadis''' es unu los mas famosus d'[[España|España]] i el mundu, polo qu'á siu reconociu (conhuntamenti con el antruehu e Santa Crús de Tenerifi), cumu d'Enterés Turísticu Entrinacional.<ref>{{ref-internet
|Apelliu =
|Nombri =
|Entítulu = Una imahin del antrueju e Cai, arrepresenta a España ena web de la Uñón Uropea
|Añu =
|URL = http://europa.eu/abc/european_countries/eu_members/spain/index_es.htm
|}}</ref><ref>{{ref-internet
|Apelliu =
|Nombri =
|Entítulu = Antruehus del mundu
|Añu = 2006
|Eitorial = El Mundo
|Lugal = España
|URL = http://www.elmundo.es/ariadna/2001/A034/A034-06.html
|}}</ref>

Respetu al orihin del antrueju los estuyosus remitin hata preceentis de deferentis ceviliçacionis que, sin gastal el mesmu concetu e la fiesta, án manehau ohetus i avius semilaris a los que se gastan nel antruehu, i recuerdan el orihin remotu que puein suponel las bacanalis (fiestas en onol de Bacu), las saturnalis (al Dios Saturnu) i lupercalis (al Dios Pan), celebracionis que se conocierun tantu ena antigua [[Grécia]] cumu ena Roma crásica.

===Uruguay===
[[Image:Curtidores_de_Hongos_-_2008.jpg|thumb|200px|La murga uruguaya "Curtidores de hongos" nel antrueju 2008.]]
El '''antrueju en Uruguay''' es la fiesta populal pol esceléncia, consierándusi amás el mas largu el mundu, con cuarenta dias de duración.
S'estima qu'el antrueju en tan solu un mes, vendi mas entrás qu'el restu d'espetáculus tantu eportivus cumu curturalis juntus, encluyendu el fúbu, eporti mas populal del pais. El antrueju en Montevideu s'abri con el defili d'antrueju, que se lleva a cabu ena avenia 18 e Húliu ondi defilan las agrupacionis del antrueju (parodistas, murgas, umoristas, las rivistas i las agrupacionis de negrus i lubolus), los carrus alegóricus, los cabeçús i las réinas del antruehu. Esti espetáculu es seguiu pol milenta presonas nel lugal i millonis grácias a los meyus de comunicación.

==Atihus==

*[http://www.aytobadajoz.es/carnavales-princ.html Web del antrueju e Baajós sigún el Ayuntamientu]
*[http://www.carnavaltenerife.com/ Páhina oficial del Carnaval de Santa Crús de Tenerifi]
* [http://www.carnavaldecadiz.com/ Web al tentu el antrueju e Cai].

<references/>




[[Category:Espetáculus]]
