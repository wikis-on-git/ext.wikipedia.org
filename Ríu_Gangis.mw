[[Archivu:Varanasi, India, Ganges River after sunset.jpg|miniaturadeimagen|312x312px|Atardecía nel Gangis.]]
El '''ríu Gangis''' o '''Tanga''' —ena idioma sáscrita i ena huerça delas lenguas indias, ''gáṅgā'', que senifica 'vai, vai', es dizil, 'que se muevi con ligereza'; ena escreviúra devánagari, गंगा; nel sistema IAST de trasliteración, ''gaṅgā''— es un ríu assitiau nel [[sucontinenti indiu]] que discurri pol meyu dela India i de [[Bangladesh|Bangladés]]. El ríu, de 2525 km, tien nacencia ena parti ocidental dela sierra'l [[Imalaya]], nel estau indiu de [[Uttarakhand]], i ahila pal sul i pa salienti por mé delos plaus i tierras úmidas d'alreol dél propiu i del [[Indu]]. Endispués d'entral-si en [[Bengala Ocidental]], se separa n'otrus dos ríus: el [[Hooghly]], o Adi Ganga, que s'aboca ena baía de Bengala, cerquina dela isla [[Sagal]]; i el Padma, que discurri por Bangladés, i s'ajunta al Meghna, muriendu mesmu ena baía de Bengala. L'abocaúra, ala qu'allega tamién el [[Brahmaputra]], horma'l delta del Gangis, el delta más grandi'l mundu, conocíu comu los "Sundarbans" ('''los bosquis lindus''<nowiki/>'), región llenita d'alameas mu espesas andi vivi'l [[tigri de Bengala]].
[[Archivu:Ganges-Brahmaputra-Meghna basins.jpg|miniaturadeimagen|323x323px|Mapa'l cussu'l Gangis.]]


Alreol del Gangis vivin unus pocus de cientus de millonis de pressonas (quasi qu'una de cada dies, concretamenti). L'[[Induismu|induísmu]] lo considera'l ríu más sagrau'l mundu i ca añu millonis de pressonas acuyin a él pa bañal-si enas aguas, mesmu pa moril, en creyendu qu'assina podrán compretal el ciclu dela rencarnación. No estanti, es unu delos ríus más enguarraus del mundu i echa al Oceanu Índicu una hartá de restus contaminantis.
