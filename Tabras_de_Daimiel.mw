[[File:TablasDeDaimiel1.jpg|thumb|250px|Tabras de Daimiel]]
El '''parqui nacional de Las Tabras de Daimiel''' (oficialmenti en castillanu: Las Tablas de Daimiel) es un parqui nacional assitiau nel términu monicipal de Daimiel i una pequeña parti e Villarubia de los Ojos, ena [[província e Ciá Rial]], [[Castilla-La Mancha]] ([[España]]). 

== Estória i caraterísticas ==
Decrarau Parqui Nacional en 1973, Las Tabras son el úrtimu representanti dun ecosistema llamau tabras fluvialis, hormás polas crecias los [[Riu|rius]] enos sus tramus meyus, favorecius pol fenómenus de semiendorreismu i pola farta e desnivelis.

La superfici el parqui es de 1.928 etárias. Cuenta con unus umealis hormaus a partil de la confluencia el [[Guadiana]] i el su afluenti Cigüela, i es unu los ecosistemas acuáticus mas emportantis d'[[España]] ebiu a la fauna i frora qu´abitan en ella. Tamién es emportanti pol el gran númeru d'avis migratorias que pasan pola zona, cumu los ánais i los ánsaris.

Las Tabras de Daimiel puein consieralsi, endrentu duna crasificación idrulóhica-estrutural de los umealis, cumu un "idrumeal de recargación"; en toria, con disposición plurianual d´augua superficial, que recarga costantimenti el acuíferu infrayacenti. Inque enus tiempus atualis, a vezis se paci mas a un "igrumeal", de recargación temporal.

== Fauna i frora ==
Ena fauna migraora sobresali la garza imperial huntu cola garceta, la gurulla, el martineti, el avetoru, el patu colorau, el patu cuchara, el ánai silboni i el rabudu, la cerceta, el alcotanti, el azulón, la cibueñuela, el buitrón, el bigotú, etc.

Ena fauna seentaria cabi cital al cangrehu e riu, que hue antañu mu abundanti i emportanti huenti d'ingresus palas familias de Daimiel, oi casi estinguiu pol estas auguas. Tras la introución nellas el gran predaol que es el luciu, el barbu i la carpa s'alcuentran tamién en peligru. Merecin mención igualmenti el aguiluchu laguneru, la focha, la polla d´augua, el ánai rial i el frisu, el martín pescaol i, inclusu, la liebri i el habalí. 

En cuantu a la frora, los dos aspetus mss sobresalientis son los densus marhalis de carrizu, cuya profileración huera favorecia polas auguas del [[Guadiana]], i la rica vehetación palustri que costituyi la pasiega, especi vivificá polas auguas el Cigüela.

== Atihus ==

* [http://reddeparquesnacionales.mma.es/parques/daimiel/index.htm Las Tabras ena páhina web el Ministériu e Meyu Ambienti]
* [http://www.diariodelastablas.multired.net/ Diariu e las Tabras de Daimiel. Enhormación diária al tentu el estau desti espaciu natural manchegu]
* [http://www.lastablasdedaimiel.com/ Guia e vesitas a las Tabras de Daimiel (Páhina comercial)]

=== Notícias al tentu Las Tabras ===

* [http://www.elpais.es/articulo/elpporsoc/20060220elpepisoc_6/Tes/sociedad/sequia/pozos/ilegales/agostan/Tablas/Daimiel "La sequía y los pozos ilegales agostan las Tablas de Daimiel"] (Rafael Méndez, ''El País'', 20 e Hebreru e 2006)
* [http://www.20minutos.es/columna/138776/0/cesar-javier/palacios/, "La sobreexplotación de las aguas subterráneas acaba con Las Tablas de Daimiel"] (César-Javier Palacios, ''Blogs 20 Minutos'', 7 e Húliu e 2006)

<!--EntriGüiqui-->

[[Category:Espacius naturalis en Castilla-La Mancha]]
