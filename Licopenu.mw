El '''licopenu''' del [[neolatín]] ''[[Solanum lycopersicum|lycopersicum]]'', la especi tomati, es un [[carotenu]] roju brillanti y pigmentu [[carotenoidi]] y [[fitoquímicu]] que s'encuentra en los tomatis y otras frutas y verduras de colol roju, comu las [[zanajoria]]s rojas, [[sandía]]s, y [[papaya]]s, manqui no en las fresas, [[pimientu]]s rojus, o [[cereza]]s.<ref name=nd/> Manqui el licopenu es químicamenti un carotenu, no tié actividá de [[vitamina A]].<ref name="JACN">[http://web.archive.org/web/http://www.jacn.org/content/19/5/563.full Journal of the American College of Nutrition: Role of Antioxidant Lycopene in Cancer and Heart Disease]</ref> Los alimentus que no son de colol roju tamién puen contenel licopenu, comu las [[jabas]] sidrus o el [[perejil]].<ref name="nd">url=http://nutritiondata.self.com/foods-000137000000000000000-4w.html? "Foods highest in lycopene, Nutrition Data, USDA Nutrient Database, version SR-21". Conde Nast. nutritiondata.com (2014)</ref>

En las [[planta]]s, [[alga]]s y otrus [[fotosíntesi|organismus fotosintéticus]], el licopenu es un intermeyariu importanti en la biosíntesis d'una hartá carotenoidis, incluyendu el [[beta carotenu]], que es responsabli la pigmentación amarilla, naraja, o roja, la [[fotosíntesi]], y la foto-protezión. Como tós los carotenoidis, el licopenu es un hidrocarburu poliinsaturau, es izil, un [[alquenu]] no sustituíu. Estructuralmenti, el licopenu es un tetraterpenu y ensamblau a partil d'ochu unidadis e [[isoprenu]] que se componin enteramenti de carbonu e hidrógenu. Es insolubli en áugua. Los onci doblis enlacis conjugaus del licopenu le dan el su colol roju intensu y la su actividá antioxidanti. Debíu al su huerti colol y no toxicidá, el licopenu es un [[coloranti alimentariu]] útil (registrau comu '''E160d''') y está aprobau pal usu en los EE.UU.,<ref>21 CFR 73.585</ref> Australia y Nueva Zelanda (registrau comu '''160d''')<ref>Australia New Zealand Food Standards Code http://www.comlaw.gov.au/Details/F2011C00827 "Standard 1.2.4 - Labelling of ingredients"</ref> y l'UE.<ref>UK Food Standards Agency: http://www.food.gov.uk/safereating/chemsafe/additivesbranch/enumberlist "Current EU approved additives and their E Numbers"</ref>

== Mecanismu d'azión del licopenu ==
El licopenu posei propiedáis [[antioxidanti]]s, y actúa protegiendu a las [[célula]]s humanas del [[estrés oxidativu]], producíu pola azión e los [[radical libri|radicalis libris]], que son unu los prencipalis responsablis e las [[enfermedá cardiovascular|enfermedáis cardiovascularis]], del [[cancru]] y del [[envejecimientu]].<ref>Garrido M, González-Flores D, Marchena AM, Propr E, García-Parra J, Barriga C, Rodríguez A.B. (2013). "[http://www.ncbi.nlm.nih.gov/pubmed/23225211 A lycopene-enriched virgin olive oil enhances antioxidant status in humans]". J Sci Food Agric ''93''': 1820-1826.</ref> Además, actúa modulandu las moléculas responsablis e la regulación del [[ciclu celular]] y produciendu una regresión e ciertas lesionis cancerosas y de próstata.
No se conocin exactamenti las basis biológicas ni fisicoquímicas d'estas propiedáis, peru paezin directamenti relacionás con el elevau puel antioxidanti del licopenu, una hartá más qu'otrus antioxidantis comu la [[vitamina E]] o el β-carotenu. Un pazu númeru de procesus cancerígenus y degenerativus están asociaus a dañus oxidativus sobri el [[genoma]] y los mecanismus genéticus e control e la proliferación y [[diferenciación celular]]. El licopenu actuaría com'un potenti neutralizaor e radicalis libris (óxidu y peróxidu) atenuandu los dañus oxidativus sobri los tejíus.

==Véasi tamién==
* [[Nutrición]]
* [[Tocoferol]]

== Huentis ==

{{listaref}}

== Atijus ==
{{commonscat|Lycopene}}

[[Category:Carotenoidis]]
[[Category:Nutrientis no esencialis]]
[[Category:Nutracéuticus]]
[[Category:Antioxidantis]]
[[Category:Antioxidantis e la yeta]]
[[Category:Colorantis]]
[[Category:Suplementus alimentarius]]
