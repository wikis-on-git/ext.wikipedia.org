El Cristu Benditu ('''Santo Cristo de la Victoria)''' es una imagin del Cristu que se venera en el conventu de agustinas recoletas de la [[La Serraílla|Serraílla]] ([[Provincia de Caçris|Caçris]]).

Es una escultura de maera policromá, jecha en los [[Mairil|Mairilis]] por el escultol madrileñu Domingo de Rioja, alreol de 1635, por encargu de la beata Francisca de Oviedo. Jue retenía en varius lugaris por ordin realis, pos tenía fama de milagrera por ondi iba pasandu, asina que endispués el obispu don Plácido Pacheco tamién la retuvu en [[Plasencia]], peru a la postri triunfó la querencia y la fe de la beata, de mou que la talla llegó a la Serraílla el 13 de abril de 1641.

La imagin muestra a Cristu de pie, abrazandu una cruz, pisandu una calavera con el su pie gachu y sostribau sobri la pierna diestra. El caraiti emotivu se vei bien patenti por la mirá jonda de Jesús y por la mucha sangri que brota de las sus jerías. 

El Cristu Benditu goza de mucha devoción en toa la [[Estremaúra|Extremaúra]], y jasta su santuariu llegan abondus devotus con los sus redus.

{{Almiental|Mía, Celipi, ya mos quea pocu pa la Serraílla. Ahí está, velaí, el Cristu Benditu que es mu güenu. Ya verás comu mos va a socorrel y cural a la nuestra muchachina. Cuandu mos echemus de hinojus a los sus pies y le recemus con fervor, verás comu la criína emprencipia a comel y se le va esa condená debiliá que me la tieni paliucha y sin juerza, en los merus güesus. ¡Y mira que la cudiamus comu ramuju d’albejaca!<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;[[Miguel Herrero Uceda|Miguel y Elisa Herrero Uceda]], [[Mamaeña, relatos extremeños|Mamaeña, relatos extremeños]]}}  


El Cristu Benditu jue restaurau en 1992 por Mariano Nieto Pérez, Conservaol-Restauraol del Museo Nacional de Escultura.

== Atihus ==
* [http://www.corazones.org/jesus/victoria_cristo.htm Santo Cristo de la Victoria de Serradilla.]
