El Cristu Benditu ('''Santo Cristo de la Victoria)''' es una imagin del Cristu que se venera en el conventu de agustinas recoletas de la [[La Serraílla|Serraílla]] ([[Provincia de Caçris|Caçris]]).

Es una escultura de maera policromá, jecha en los [[Mairil|Mairilis]] por el escultol madrileñu Domingo de Rioja, alreol de 1635, por encargu de la beata Francisca de Oviedo. Jue retenía en varius lugaris por ordin realis y endispués por el obispu don Plácido Pacheco, peru a la postri triunfó la querencia y la fe de la beata y la talla llegó a la Serraílla el 13 de abril de 1641.

La imagin muestra a Cristu de pie, abrazandu una cruz, pisandu una calavera con el su pie gachu y sostribau sobri la pierna diestra. El caraiti emotivu se vei bien patenti por la mirá jonda de Jesús y la sangri que brota de las sus jerías. 

El Cristu Benditu goza de mucha devoción en toa la [[Estremaúra|Extremaúra]], y jasta su santuariu llegan abondus devotus con los sus redus.


El Cristu Benditu jue restaurau en 1992 por Mariano Nieto Pérez, Conservaol-Restauraol del Museo Nacional de Escultura.

== Atihus ==
* [http://www.corazones.org/jesus/victoria_cristo.htm Santo Cristo de la Victoria de Serradilla.]
