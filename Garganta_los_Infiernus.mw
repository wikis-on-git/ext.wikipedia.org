La reserva natural “Garganta los Infiernus” (oficialmenti en castellanu, ''Garganta de los Infiernos''), es un espaciu natural protehiu, assitiau al norti la [[Província e Caçris|Caçris]], nel estremu ociental de la Sierra e Greus. 

==  Assitiamientu  ==

La reserva s´alcuentra entri la vertienti noroesti e la Sierra e Tormantus, la vertienti suroesti e la Sierra e Greus i  [[Herti (riu)|riu Herti]].  Assitiá ena caecera e la comarca el Valli el Herti, es el puertal d´acesu a la [[Estremaúra|Comuniá Autónuma d´Estremaura]] endi la província d´Ávila.

== Descrición ==

La reserva cuenta con abondus sartus d'áugua, arroyus, piscinas naturalis u grandis pozas escavás pola erosión circulal el augua e los rius. Los elevaus éndicis d´umeá contribuyin a la su vezi a potencial una vehetación de gran valol ecolóhicu con ecosistemas de bosqui caucifoliu, bosqui e ribera, piornalis serranus i pastizalis alpinus. La fauna es autótuna i mu abundanti, albergandu varias especis en peligru d´estinción.

== Clima ==

El clima ofreci emportantis contrastis en hunción de la artitú. En heneral, las temperaturas nu son estremas, abundandu los invielnus moeradamenti frius i los vranus argu calurosus. Las precipitacionis el lugal oscilan entri 1.500 i 2.000 mm. anualis, siendu frecuenti en invielnu la ñevi enas cumbris serranas.

== Vehetación ==

Ena Garganta los Infiernus, ebiu a la variación artitudinal que oscila entri los 600 i 2.000 metrus, alcuentramus una diversa vehetación:

** Bosquis Caucifolius: Con árbus cumu el robli, el espinu, el madroñu, el castañu u el cerezu.
** Bosquis de Ribera: La abundancia e cursus d´augua crea numerosas zonas úmeas de las que se aprovechan especis arbúrias cumu el alisu, el fresnu i el sauci. En menol cantiá, peru de gran emportancia pola su escasés, especis protehias cumu el tehu, el acebu i el abedul. 
** Pastizalis alpinus: Enas cumbris se horman pastizalis alpinus enus que s´alcuentra el alpi, la henciana, el brezu i el azafrán serranu.
** Piornalis serranus: El piornal es un matorral adatau a condicionis aversas, que creci enas zonas artas ondi pol temperatura u pol composición el suelu, es dificultosu alcuentral otra vehetación.

== Fauna ==

Ebiu a la diversiá e pequeñus microclimas pola deferencia d´arturas de la reserva, las especis son numerosas i mu distintas entri sí.
El gatu montés, la hineta, la nutria, la cabra montés i el estrañu desmán (un mamíferu e costumbris acuáticas al que es mu ralu vel).
Entri las avis, alcuentramus el mirlu,  el arrendahu, la oropéndola, la abubilla i el rabilargu. Rapacis cumu el águila rial, el butri leonau, el búhu rial, el alcón peregrinu, el milanu, el gavilán, el azol, el alcón abeheru i el águila ratonera. Es mestel destacal la cibueña negra, inque seya cá vezi mas escasa. 

== Enlacis esternus ==

*[http://www.turismoextremadura.com/ Oficina e turismu d´Estremaura]
*[http://clientes.vianetworks.es/personal/jerte/ Oficina e turismu el Valli el Herti]

<!--EntelGüiqui-->

[[Category:Espacius naturalis en Estremaura]]
