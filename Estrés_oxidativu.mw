[[File:Systeme detox ROS.GIF|350px|thumb|Las especis reactivas el ossígenu y el su sistema de detoxificación (versión simplificá). SOD : [[superóxidu dismutasa]], GSH-peroxidasa : [[glutatión peroxidasa]]. Si esti sistema es desbordau, surgi una situación d'estrés oxidativu.]]
El '''estrés oxidativu''' es causau por un desequilibriu enti la produzión d'[[especis reactivas el ossígenu]] y la capacidá d'un [[Sistema (anatomía)|sistema biológicu]] de decodifical ringla los reactivus intermeyus o reparal el dañu resultanti. Toäs las formas de vida mantienin un [[reduzión-oxidación|entornu reductor]] drentu de las sus células. Esti entornu reductor es preservau polas [[enzima]]s que mantienin el estau reducíu a través d'un constanti aporti d'energía metabólica. Desbalancis en esti estau normal redox puen causal efectus tóxicus a través la produzión de [[peróxidu]]s y [[radical libri|radicalis libris]] que dañan a tós los componentis la célula, incluyendu las [[proteína]]s, los [[lípidu]]s y el [[Ácidu desoxirribonucleicu|ADN]].

En el ser humanu, el estrés oxidativu está involucrau en una jartá malotías, comu la [[aterosclerosis]], la [[enfermedá de Parkinson]], [[encefalopatía miálgica]], [[sensibilidá química múltipli]], [[periodontitis]], [[varicoceli]] y la [[enfermedá d'Alzheimer]] y tamién pué sel importanti en el [[envejecimientu]]. Sin embargu, las especis reactivas d'ossígenu puen resultal beneficiosas ya que son utilizás pol [[sistema inmunitariu]] com'un meyu pa atacal y arrebanal a los [[Agenti biológicu patógenu|patógenus]]. Las especis reactivas del ossígenu son tamién utilizás en la [[señalización celular]]. Esta es denominá señalización redox.

== Efectus químicus y biológicus ==
En términus químicus, el estrés oxidativu es un gran aumentu (cada vezi más negativu) en la reduzión del potencial celular o una gran disminución en la capacidá reductora de los paris redox celularis comu'l [[glutatión]].<ref>Schafer F, Buettner G. "Redox environment of the cell as viewed through the redox state of the glutathione disulfide/glutathione couple". Free Radic Biol Med. 30(11): 1191-212 (2001) PMID 11368918</ref> Los efectus del estrés oxidativu dependin la magnitud d'estus cambius, si la célula es capaz e superal las pequeñas perturbacionis y de recuperal el su estau original. Sin embargu, el estrés oxidativu severu pué causal la muerti celular y aún una oxidación moderá pué desencadenal l'[[apoptosis]], mientras que si es mu intensa pué provocal la [[necrosis]].<ref>Lennon S, Martin S, Cotter T. "Dose-dependent induction of apoptosis in human tumour cell lines by widely diverging stimuli". Cell Prolif, 24(2):203-14 (1991) PMID 2009322</ref>

Un aspectu particularmenti destructivu del estrés oxidativu es la produzión d'especis d'ossígenu reactivu, qu'incluyin los radicalis libris y los peróxidus.<ref>Uguz AC, Naziroglu M, Espino J, Bejarano I, González D, Rodríguez AB, Pariente JA (November 2009). "[http://www.ncbi.nlm.nih.gov/pubmed/19898892 Selenium Modulates Oxidative Stress-Induced Cell Apoptosis in Human Myeloid HL-60 Cells Through Regulationof Calcium Release and Caspase-3 and -9 Activities]". J Membrane Biol '''232''': 15-23. [[Digital object identifier|doi]]:[10.1007/s00232-009-9212-2].</ref> Argunas las menus reactivas d'estas especis (comu'l superóxidu) puen sel convertías por una reazión [[redox]] con [[metal e transición|metalis e transición]] u otrus compuestus e ciclu redox en [[quinona]]s, especi radical más agresiva que pué causal estensu dañu celular.<ref>Valko M, Morris H, Cronin M. "Metals, toxicity and oxidative stress" Curr Med Chem, 12(10):1161-208 (2005) PMID 15892631</ref> La mayoría d'estas especis derivás del ossígenu se producin en un nivel baju en condicionis normalis e [[respiración celular|metabolismu aeróbicu]] y el dañu que causan a las células es reparau constantementi. Sin embargu, baju los gravis nivelis d'estrés oxidativu que causa la necrosis, el dañu produci agotamientu de [[Adenosín trifosfatu|ATP]] impidiendu la muerti celular por apoptosis controlá, provocandu que la célula muera liberandu al meyu numerosus compuestus citotóxicus.<ref>Lelli J, Becks L, Dabrowska M, Hinshaw D. "ATP converts necrosis to apoptosis in oxidant-injured endothelial cells" Free Radic Biol Med, 25(6):694-702 (1998) PMID 9801070</ref><ref>Lee Y, Shacter E. "Oxidative stress inhibits apoptosis in human lymphoma cells" J Biol Chem, 274(28):19792-8 (1999) PMID 10391922</ref>

{|class="wikitable" border="1" cellpadding="2"
|-valign="top"
|width="20%"|'''Oxidanti'''
|width="80%"|'''Descripción'''
|-valign="top"
|•O<sub>2</sub><sup>-</sup>, Anión [[superóxidu]]
|Estau de reduzión d'un electrón e O<sub>2</sub>, formau en una jartá reazionis e autooxidación y pola [[cadena de transporti d'electronis]]. Es una mijina reactivu, pero pué liberal Fe<sup>2+</sup> de [[proteína jierru-azufri|proteínas ferrosulfurás]] y la [[ferritina]]. Sufre dismutación pa formal H<sub>2</sub>O<sub>2</sub> espontáneamenti o por catálisis enzimática y es un precursor pala formación de  • OH catalizau por metalis.
|-valign="top"
|H<sub>2</sub>O<sub>2</sub>, [[peróxidu de hidrógenu]]
|Estau de reduzión e dos electronis, formau pola dismutación e •O<sub>2</sub><sup>-</sup> o por reduzión directa de O<sub>2</sub>. Solubli en lípidus y por endi capaz e difundil por membranas.
|-valign="top"
|•OH, [[grupu hidroxilu|radical hidroxilu]]
|Estau de reduzión de tres electronis, formau pola [[reacción e Fenton]] y la descomposición e [[peroxinitritu]]. Estremadamenti reactivu, ataca la mayoría los componentis celularis.
|-valign="top"
|ROOH, [[peróxidu orgánicu|hidroperóxidu orgánicu]]
|Formau por reazionis e radicalis con componentis celularis comu [[lípidu]]s y [[base nitrogená|nucleobasis]].
|-valign="top"
|RO•, alcoxi- y ROO•, peroxi- 
|Radicalis orgánicus centraus en ossígenu. Formas lipídicas participan en reazionis e [[peroxidación e lípidus]]. Producíu en presencia d'ossígenu por adición e radicalis a dobles enlacis o eliminación e hidrógenu.
|-valign="top"
|HOCl, [[ácidu hipoclorosu]]
|Formau a partir de H<sub>2</sub>O<sub>2</sub> pola mieloperoxidasa. Solubli en lípidus y artamenti reactivu. Ringla oxida constituyentis e proteínas, incluyendu [[grupu tiol|grupus tiol]], [[grupu aminu|grupus aminu]] y [[metionina]].
|-valign="top"
|OONO<sup>-</sup>, [[peroxinitritu]]
|Formau en una jerinelda reazión enti •O<sub>2</sub><sup>-</sup> y NO•. Liposolubli y similar en reactividá al ácidu hipoclorosu. Protonación forma ácidu peroxinitrosu, que pué sometelsi a escisión homolítica pa formal radicalis e hidroxilu y de dióxidu de nitrógenu.
|}
* Tabra adaptá de.<ref>Sies, H. ''Oxidative stress:  introductory remarks''. In ''Oxidative Stress'', H. Sies, (Ed.) London: Academic Press Inc,(1985) pp. 1-7.</ref><ref>Docampo, R. . ''Antioxidant mechanisms.'' In ''Biochemistry and Molecular Biology of Parasites'', J. Marr and M. Müller, (Eds.) London: Academic Press, (1995) pp. 147-160</ref><ref name=Rice>Rice-Evans C, Gopinathan V. "Oxygen toxicity, free radicals and antioxidants in human disease: biochemical implications in atherosclerosis and the problems of premature neonates" Essays Biochem, 29: 39-63. PMID 9189713</ref>

== Véasi tamién==

* [[Antioxidanti]]
* [[Teoría mitocondrial del envejecimientu]]
* [[hormesis|Mitohormesis]]
* [[Óxidu nítricu]]
* [[Pro-oxidanti]]

== Huentis ==

===Referéncias===

{{listaref}}

===Bibliografía===

* Current Medicinal Chemistry, Volume 12, Number 10, May 2005, pp. 1161-1208(48) Metals, Toxicity and Oxidative Stress
* Strand, What Your Doctor Doesn't Know about Nutritional Medicine May Be Killing You.

==Atijus==

{{commonscat|Estrés oxidativu}}

[[Category:Fisiología celular]]
[[Category:Biología celular]]
[[Category:Senescencia]]
