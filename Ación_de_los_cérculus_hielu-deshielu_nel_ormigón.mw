[[Image:Horma en qu'el áugua se hiela.jpg|thumb|300px|right|Horma en qu'el áugua se hiela]]La '''ación de los cículus hielu-deshielu''' se da enus chascus en que los hundigahus el ormigón están hemplaus d'áugua, es izil, se da en superficis orizontalis, cuandu s'alternan helás i lluvias.

Esta ación nu se da nesezariamenti a 0ºC, puestu qu'el áugua contieni salis, que hazin qu'el puntu e conhelación seya menol.

== Prohessu ==

El áugua, al llovel, penetra enos hundigahus el ormigón, hata que rebimba. El áugua asiahá nun hundigahu s'alcuentra bahu presión (que sedrá mas arta cuantu menol seya el diámetru el hundigahu).

El áugua supificial se helará enantis qu'el áugua asiahá nel enteriol el hundigahu, peru nu sedrá hata que se hieli esti úrtimu áugua hata cuandu se proucirán tensionis nel ormigón.

===Tensionis ebias a la presión osmótica===

Las salis continias nel áugua asiahá ena superfici pasan al áugua el hondu el hundigahu al prencipial a helalsi la parti esteriol, estu prevoca un aumentu la presión, dandu lugal a que se disuelva parti el hielu. Estu puei chegal a partil la pasta e cementu.

===Depracau===

Pa quital una capa e hielu e horma lihera se puei gastal sal, peru es mestel calol pa qu'el hielu se rediti. Esti calol lo laira el áugua nu helá nel enteriol los hundigahus, haziendu qu'esta se hieli, i prevocandu tensionis emportantis, que puein chegal a estrumpil pracas enteras (d'aí el su nombri)

== Miias a tomal ==

Las miias a tomal pa qu'un ormigón seya durabri anti las helás son:

*Proyeutal la obra haziendu que nu aiga superficis orizontalis, esquinas...
*Gastal cementus adecuaus.
*Usal árius compatus, i cola mesma naturaleça.
*Hazel las relacionis d'áugua-cementu lo mas bahas posibris.
*Añiil ahentis airiantis.
*Cural bien el ormigón, pa que tenga pocus hundigahus.

[[Category:Enhenieria]]
