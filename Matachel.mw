{| {{fichabonita}}
|+ <big>'''Matachel'''</big>
|-
| style="background:#efefef;" align="center" colspan="2" |
{| border="0" cellpadding="2" cellspacing="0"
|-
| align="center" width="140" | [[Image:Riu_Matachel.JPG|250px|Riu Matachel]]
|}
|-
| • '''Comuniá''' || [[Estremaura|Estremaura]]
|-
| • '''Longol''' || 124 [[Quilómetru|qm]]
|-
| • '''Artitú e la huenti''' || 598 m.
|-
| • '''Artitú la desembocaura''' || 205 m.
|-
| • '''Desembocaura''' || [[Guadiana|Riu Guadiana]]
|-
| • '''Superfici la cuenca''' || 2546 qm²
|-
|}

Riu '''Matachel''' es unu los mas emportantis [[Afluenti|afluentis]] de [[Guadiana|riu Guadiana]]. Destaca en gran miia pola su estensa cuenca, que arrepresenta un 3,8% de la cuenca e Guadiana, en comparáncia con otrus afluentis de la malhin gocha. Dendi la su nacéncia en Sierra Morena hata la su desembocaura enas prosimiais la localiá e [[Don Álvaru|Don Álvaru]], '''Matachel''' acorri entegramenti la província e [[Província e Badahó|Badahó]], deviiendu práticamenti pola metá la comarca e Tierra e Barrus, de la que se costitui cumu la su prencipal via fluvial. Nel su tramu final, el culsu está regulau pola [[Embalsi d'Alanhi|presa d'Alanhi]].

La cuenca e [[Riu|riu]] Matachel es mu pocu prenunciá, orihinandu una redi e drenahi sinuosa i densa ena que tamién participan un gran númiru e regachus estacionalis. El clima mediterráneu que carateriza la zona marca grandis deferéncias estacionalis nel su caudal, chegandu a sel práticamenti testimonial en epoca vraniega. Enas sus áuguas i riveras es posibri alcuentral fauna e gran valol ecolóhicu, cumu el [[Harabugu|harabugu]] (endémicu e Guadiana), el meloncillu, la hineta u el gatu montés.

== Asiahamientu ==
*'''Nacéncia''': ''Cortihu el Brutu'', prósimu a Açuaga, en Sierra Morena.
*'''Desembocaura''': mu cercanu a las puebracionis de Don Álvaru i La Çarça, a pocu longol de la capital estremeña, [[Méria|Méria]].
*'''Afluentis''': ena su mayol parti regachus estacionalis i de tipu mediterráneu. Destacan ena malhin gocha riu ''Bonhabal'', el ''Retín'' i la ''Rivera d'Usagri''; i pola derecha, riu ''San Huan'' i ''Palomillas''.

== Atihus ==
[http://www.chguadiana.es Confeeración idrugráfica el Guadiana]

[[Category:Rius Estremaura]]
