{{Polmehoral}}
[[File:Myoglobin.png|thumb|250px]]
Las '''proteínas''' son [[mólecula|macromoléculas]] hormas pol cadenas linealis de aminoáceus.

Estas se ensamblan de divelsas hormas, lo que les permiti participal comu los prencipalis componentis estruturalis delas [[célula]]s i los [[tejiu]]s. Pol esti motivu el crecimientu, la reparación i el mantenimientu del [[organismu]] dependin de ellas.

Pol sus propiedais fisicuquímicas, las proteínas se puein crasifical en proteínas simplis (holoproteius), hormas solu pol aminoáceus o sus derivaus; proteínas conjugas (heteroproteius), hormas pol aminoáceus acompañaus de sustancias divelsas, i proteínas derivas, sustancias hormas pol desnaturalización i desdoblamientu delas anterioris. Están constituis pol unidais estruturalis llamaus polímerus. Las proteínas son necesarias pa la [[vía]], sobri tou pol la su hunción plástica (constituin el 80 % del protoplasma deshidratau de toa célula), peru tamién pol sus huncionis biorreguladoras (horman parti delas enzimas) i de defensa (los anticuerpus son proteínas).

Las proteínas desempeñan un papel hondamental pala [[vía]]. Representan alredol del 50 % del [[pesu]] secu de los tejius.6 Son las biomoléculas más velsátilis i divelsas. Son imprescindiblis pal crecimientu del [[organismu]] i realizan una enormi cantida de huncionis diferentis, entri las que destacan:

* Estructural. Esta es la hunción más emportanti de una proteína (Ej.: colágenu)
* Contráctil (actina y miosina)
* Enzimática (Ej.: sacarasa y pepsina)
* Homeostática: colaboran nel mantenimientu del pH (ya que actúan comu un tapón químicu)
* Inmunológica (anticuerpus)
* Produción de costras (Ej.: fibrina)
* Protetora o defensiva (Ej.: trombina y fibrinógenu)
* Transdución de señalis (Ej.: rodopsina).

Las proteínas están hormadas pol aminoáceus. Las proteínas de tous los seris vivus están determinas mayoritariamenti pol la su genética (con excepción de argunus pébtius antimicrobianus de síntesis no ribosomal), es ezil, la [[enhormación]] genética determina en gran media qué proteínas tien una célula, un tejiu i un organismu.

Las proteínas se sintetizan dependiendu de cómu se alcuentrin regulaus los genis que las codifican. Pol tantu, son susceptiblis a señalis o fatoris externus. El conjuntu delas proteínas expresas en una circunstancia determina es denominau proteoma.
