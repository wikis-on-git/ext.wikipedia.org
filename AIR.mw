'''AIR''' es un duu musical francés d’eletrónica, hormau por [[Nicolas Godin|Nicolas Godin]] i [[Jean-Benoît Dunckel|Jean-Benoît Dunckel]].
[[Image:JBDunckelatManchester.JPG|thumb|250px|right|AIR nun conciertu en Manchester.]]

== Biografia ==
La estória de AIR escomiença enos añus 80, nel estitutu Hoche de Versallis, ondi estuyan JB i Godin. Cona ayua d’Alex Gopher i Xavier Jamaux, ellus horman un primel grupu '''Orange'''.

Nel 1995 naci comu banda AIR, acrónimu de '''''A'''mor, '''I'''magination, '''R'''êve'' (''Amol, Maginacion, Sueñu''). El primel discu de nombradia hue ''Moon safari'' (1998), que  prevocó un chocazu nel mundu la música eletrónica, con temas comu ''Sexy boy''.

Pa la penicla [[Sofia Coppola|Sofia Coppola]], ''The virgin suicides'', (''Las vírgin suicias'') del 2000, el duu francés conpusu la banda sonora.

El su siguienti discu, ''10,000 Hz Legend'' lo espubricarun nel 2001, sin grandi acogia. Arcançó mayol populariá el discu ''Talkie Walkie'', del 2004, pos acollerarun otra vezi conos airis intimistas i eletrónicus de ''Moon safari'', vendiendu 800.000 cópias.

Entavia mas oníricu i ambiental es el su trebaju d’estuyu ''Pocket symphony'' (2007).

En 2009 án espubricau el discu ''Love 2'', delicau comu el su anteriol CD.

== Discografia==
* ''Premiers symptômes'', 1997.
* ''Moon safari'', 1998.
* ''The virgin suicides'', 2000.
* ''10,000 Hz Legend'', 2001.
* ''City reading (Tre storie western)'', 2003 (con [[Alessandro Baricco|Alessandro Baricco]]).
* ''Talkie walkie'', 2004.
* ''Pocket symphony'', 2007.
* ''Love 2'', 2009.

== Atijus ==
*[http://www.pocket-symphony.com Web oficial]

[[Category:Música de Fráncia]]
[[Category:Música eletrónica]]
[[Category:Música de cini]]
