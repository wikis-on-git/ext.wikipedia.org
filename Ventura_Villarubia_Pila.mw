'''Ventura Villarubia Pila''' [[IPA|[benˈtuɾa βiʎaˈrʊβja ˈpila]]] hue un campusinu i pueta [[Província de Baajó|pacensi]].

==Via==
Ventura tuvu nacéncia en 1897 ena localiá de [[Granja Torrermosa]] ([[Província de Baajó|Baajó]]). Hue ombri de campu, trebajandu la tierra hata la [[Guerra Cevil Español|Guerra Cevil]], tiempu nel que ahuyi al essíliu. Hue pueta autodidata, de la generación [[Luis Chamizo|Chamizo]].

==Obra==
Espubricó una obra entitulá ''Cantos de las tierras pardas'' en [[Açuaga]] (Baajó) en 1922. Le hizu el prólogu Antonio M. Abellán. Los sus puemas cantan a la via rural. Várius puemas están arrecogius ena ''[[Primera Antología de Poesía Extremeña]]'', concretamenti ''El segador'', ''La renta'' i ''Soledad''. La su luenga [[castú|castua]] s’acelca abondu al [[andalús (palra)|andalús]], asseñalandu el continu [[rotacismu]] nel artículu “er” i nun haci vozis (''malirna'' pol ''malina'', ''durce'', ''sor'' pol ''sol'') u el [[ceceu]] (''zufrir''). Destaca la notación la aspiración delantri oclusiva con ''j'' i ''g'': ''dejgracia, ugté, trigte, egteba, egquila''.

==Bibliografia==
* Martínez Terrón, L., ''Primera Antología de Poesía Extremeña'', [[Caçris]], ei. autol, 2005.

{{Literatura en castú}}

{{DEFAULTSORT:Villarubia Pila, Ventura}}

[[Category:Escrebioris estremeñus]]
[[Category:Escrebioris en castú]]
