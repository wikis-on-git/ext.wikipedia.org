{{Infobox animalia
|nombriautótonu=''Serinus serinus''
|Imagin=Serinus_serinus.jpg
|algotrasdenominacionis=''Chasmarín''
|Mapa=Serinus_serinus_01_distr.png
|Reinu=Animalia
|Filu=Cordata
|Crassi=Avis
|Ordin=Passeriformis
|Família=Fringillidae
|Géniru=Serinus
|Espécii=Serinus serinus
|Autol=Linaeus, 1758
|Estau=
}}
El '''chamarín''' [[IPA|[ʧamaˈɾi͂ŋ]]]  (nom. cient. ''Serinus serinus'') es un'avi dela familia delos fringílidus, aparecíu al [[verderón]] peru más chiquinu i de cantíu más finu.

== Morfología ==
Midi pa 11 o 12 cm i pesa de 8,5 a 14 gr. Es un'avi de prumagi havá entre pardu escuru i amarillu, siendu más amarillu enos mesis de calol, queandu-si la cabeça quasi que toa amarillina. El amarillu es un colol que cogi quandu vá creciendu, pos de chicu tien namás castañu i branquinu. 

El picu es cortu, astilu del [[canariu]], colol claru. La cabeça es grandi i se destingui el machu dela hembra pol colol, tuviendu más amarillu el machu al pechu, mentris que la hembra son brancuciu-amarillu.

== Esparramamientu ==
Es un páxaru mediterraniu, enque ya está destendíu por toa [[Uropa]], allegandu ata [[Suecia]] i [[Ingalaterra]] (enque paquí no cría), [[Ucrania]] i [[Asia]]. Ena península Ibérica es corrienti de vé-lu en qualquiera tiempu. 

== Comportamientu ==
S'alimenta más que ná de simientis i brotis tiernus i angunus bichinus chicus comu morgañinus o cocus. 

Eno tocanti al níu, es la hembra que lo fabrica con pastu, prumas, pelus i taramas chicas, astilu cuenquinu. La puesta es de 3-4 uevus brancucius con pintinas escuras que la hembra engüera 12-13 días. Los boqueronis los alimentan dambus dos pairis i son volandonis ala quarta semana.

Es un páxaru mu vivu, rápidu i finu. Quandu está pa emparejal-si es más agressivu i territorial. El cantíu que dan es finu i repetitivu, peru agradabli de escuchal.

[[Category:Avis]]
