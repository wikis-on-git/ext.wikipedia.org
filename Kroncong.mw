{{Algotraortografia}}
El '''kroncong''' (prenunciáu "cronchóng") u '''keroncong''' es un istrumentu musical d'[[Indonésia]] con origin portugués autáu al [[ukelele]] y un géniru musical entrepretáu cona vo d'una cantanti femenina, un kroncong y un frautista, a lo que se puein añiíl otrus istrumentus.

La música kroncong apaició nel sigru XVI cuandu los marinus trujun istrumentus y músicas portuguesas pa Indonesia. Jue assimiláu polas gentis del puebru y adoptáu pol tolas crassis socialis. Uguañoti se considera una parti más del folklori indonesiu (especialmenti javanés, inque las letras suelin estal en [[luenga indonésia|indonesiu]]).

El keroncong traicional acústicu tíni un espíritu melancólicu caraiterísticu mu autáu al del [[fado]] portugués. El keroncong agora sueli estal consideráu cumu música passá de moa pola moceá indonesia, anque dende los añus 60 el géniru se moerniðó añiyendu istrumentus cumu tecráus, guitarras eléctricas y baterías criandu el pop keroncong.

El repertoriu utiliða el tonu mayol occiental con angunus ejemprus del menol. Sólu hain escepcionis a éstu cuandu las orquestas de keroncong tocan cantaris javanesis traicionalis. La música javanesa tíni escalas y intervalus esconocíus ena música occiental. El keroncong javanés antocis mantíni los intervalus occientalis peru adopta una escala pentatónica que s'aproxima a una las prencipalis escalas septatónicas javanesas.

[[Category:Música d'Indonésia]]
[[Category:Música el Suresti Asiáticu]]
