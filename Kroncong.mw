El '''kroncong''' (prenunciáu "cronchóng") u '''keroncong''' es un istrumentu musical d'[[Indonésia]] con origin portugués autáu al [[ukelele]] y un géniru musical entrepretáu cona vo d'una cantanti femenina, un kroncong y un frautista, a lo que se puein añiíl otrus istrumentus.

La música kroncong apaició nel sigru XVI cuandu los marinus trujun istrumentus y músicas portugueses pa Indonesia. Jue assimiláu polas gentis del puebru y adoptáu pol tolas crassis socialis. Uguañoti se considera una parti más del folklori indonesiu (especialmenti javanés).

El keroncong traicional acústicu tíni un espíritu melancólicu caraiterísticu autáu al del fadu portugués. El keroncong agora sueli estal consideráu cumu música passá de moa pola moceá indonesia, anque dende los añus 60 el géniru se moerniðó añiyendu istrumentus cumu tecráus, guitarras eléctricas y baterías criandu el pop keroncong.
