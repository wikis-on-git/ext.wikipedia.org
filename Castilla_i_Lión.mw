'''Castilla i Lión''' (oficialmenti en castellanu: '''Castilla y León''') es una [[Comuniá Autúnoma]] [[España|española]] costituia en 1983, cuyu territóriu se asiaha ena parti norti la meseta la [[Península ibérica|península Ibérica]], i se correspondi mayoritariamenti cola parti española la cuenca e [[Duero]]. Está holmá polas [[Províncias d'España|províncias]] d'[[Província d'Ávila|Ávila]], [[Província e Burgus|Burgus]],  [[Província e Lión|Lión]], [[Província e Paléncia|Paléncia]], [[Província e Salamanca|Salamanca]], [[Província e Segóvia|Segóvia]], [[Província e Sória|Sória]], [[Província e Valladolís|Valladolís]] i [[Província e Çamora|Çamora]]. Es la comuniá autúnoma con mayol estensión d'España. Tal i cumu el Estatutu d'Autunomia de Castilla i Lión arrecohi nel su preámbulu (2007):

{{almientu|«La Comunidad Autónoma de Castilla y León surge de la moderna unión de los territorios históricos que componían y dieron nombre a las antiguas coronas de León y Castilla.»|Estatuto de Autonomía de Castilla y León<ref>[http://www.jcyl.es/scsiau/Satellite/up/es/delaPresidencia/Page/PlantillaN3/1195628880280/_/_/_?asm=jcyl&paginaNavegacion=&seccion=&tipoLetra=x-small Preámbulu del Estatutu d'Autunomia de Castilla i Lión]</ref>}}

El Estatutu d'Autunomia nu estableci esplícitamenti una capital. Nun prencípiu las Cortis s'asiaharun de holma provisional en [[Burgus]]; tamién se palró al tentu d'asiahal la capital en [[Tordesillas]], inque la ecisión final hue asiahal las Cortis de mó provisional nel castillu de [[Fuensaldaña]]. Finalmenti, pol mé una Lei Orgánica aprebá en 1987, se eciió establecel que la Hunta e Castilla i Lión —el gobielnu la Comuniá— i las Cortis —el ólganu lehislativu— tuvieran la su sé definitiva ena ciá e [[Valladolís]]. Al igual que otras Comuniais Autúnomas españolas, cumu Pais Vascu, se considera la capital a la ciá ena que s'alcuentran las estitucionis básicas de la Comuniá.

El Estatutu d'Autunomia defini una seri de valoris esencialis i símbolus de los abitantis de Castilla i Lión, cumu el su patrimoñu luengüísticu (aludiendu a la luenga castellana i al restu de luengas palrás ena Comuniá: el lionés i el gallegu) u el su patrimoñu estóricu, artísticu i natural. Entri los símbolus s'alcuentran el blasón, la bandera, el pendón, el inu (inque nu dessisti), al tiempu qu'el 23 d'Abril quea definiu cumu Dia de Castilla i Lión, en conmemoración de la derrota sufria polos ehércitus de las Comuniais de Villa i Tierra castellanas ena batalla de Villalar duranti la Guerra las Comuniais, en 1521.

== Olganiçación territorial ==
[[Image:Provincias de Castilla y León.svg|thumb|left|250px|Províncias de Castilla i Lión]]
Arraya al norti con el [[Prencipau d'Astúrias]], [[Cantábria]] i [[Pais Vascu]], al esti con [[La Rioha]] i [[Aragón]], al sul con [[Comuniá e Madril]], [[Castilla-La Mancha]] i [[Estremaura]], i al oesti con [[Galícia]] i [[Purtugal]], i está holmá pol nuevi províncias: [[Província d'Ávila|Ávila]], [[Província e Burgus|Burgus]],  [[Província e Lión|Lión]], [[Província e Paléncia|Paléncia]], [[Província e Salamanca|Salamanca]], [[Província e Segóvia|Segóvia]], [[Província e Sória|Sória]], [[Província e Valladolís|Valladolís]] i [[Província e Çamora|Çamora]].

== Patrimoñu luengüísticu ==
En Castilla i Lión se palran tres luengas: el [[Luenga castellana|castellanu]], el [[Luenga lionesa|lionés]], en angunas árias del oesti la Comuniá, que "sedrá ohetu de proteción específica [...] pol su particulal valol endrentu el patrimoñu luengüísticu la Comuniá", i el [[Luenga gallega|gallegu]], el cual, sigún arrecohi el Estatutu d'Autunomia, "goçará de respetu i proteción enos lugaris en que abitualmenti se gasti" (hundamentalmenti, enos lugaris arrayantis con [[Galícia]] de las comarcas de [[El Bierzo]] i [[Sanabria]]).

== Atihus estelnus ==
*[http://www.jcyl.es/ Hunta e Castilla i Lión]
*[http://www.ccyl.es/ Cortis de Castilla i Lión]
*[http://www.procuradordelcomun.org/ Procuraol del Común de Castilla i Lión]
*[http://www.cescyl.es/ Consehu Económicu i Social]
*[http://www.cjcyl.es/ Consehu la Huventús de Castilla i Lión]
*[http://www.turismocastillayleon.com/ Puertal de turismu de Castilla i Lión]
*[http://www.fundacionpatrimoniocyl.es/ Hundación del Patrimoñu Estóricu de Castilla i Lión]
*[http://www.patrimonionatural.es/ Hundación del Patrimonñu Natural de Castilla i Lión]

[[Categoría:Castilla y León| ]]

[[an:Castiella e Lión]]
[[ar:كاستيا وليون]]
[[ast:Castiella y Llión]]
[[bg:Кастилия и Леон]]
[[bs:Kastilja i Leon]]
[[ca:Castella i Lleó]]
[[cs:Kastilie a León]]
[[cy:Castilla y León]]
[[de:Kastilien-León]]
[[el:Καστίλλη και Λεόν]]
[[en:Castile and León]]
[[eo:Kastilio kaj Leono]]
[[es:Castilla y León]]
[[et:Castilla-León]]
[[eu:Gaztela eta Leon]]
[[fa:کاستیا-لئون]]
[[fi:Kastilia ja León]]
[[fr:Castille-et-León]]
[[frp:Castilye-et-Lion]]
[[fy:Kastylje en Leon]]
[[ga:Castilla y León]]
[[gl:Castela e León - Castilla y León]]
[[haw:Castille a Leon]]
[[he:קסטיליה ולאון]]
[[hr:Kastilja i León]]
[[hu:Kasztília és León]]
[[id:Castile-Leon]]
[[it:Castiglia e León]]
[[ja:カスティーリャ・レオン州]]
[[jv:Castile-Leon]]
[[ka:კასტილია და ლეონი]]
[[ko:카스티야레온 지방]]
[[kw:Kastil ha Leon]]
[[lad:Kastiya i Leon]]
[[lb:Kastilien-León]]
[[lt:Kastilija ir Leonas]]
[[ms:Castile-León]]
[[nah:Caxtillah īhuān León]]
[[nl:Castilië en León]]
[[nn:Castilla y León]]
[[no:Castilla y León]]
[[nov:Castilla y León]]
[[nrm:Castil'ye et Léon]]
[[oc:Castelha e Leon]]
[[pih:Castiil a' Liion]]
[[pl:Kastylia-León]]
[[pms:Castija e León]]
[[pt:Castela e Leão]]
[[qu:Kastilla Liyunpas]]
[[ro:Castilia-León]]
[[ru:Кастилия и Леон]]
[[sr:Кастиља и Леон]]
[[sv:Kastilien och Leon]]
[[th:แคว้นคาสตีลและเลออน]]
[[tl:Castilla y León]]
[[tr:Kastilya ve Leon]]
[[vec:Castilia e León]]
[[zea:Kastilië en León]]
[[zh:卡斯蒂利亚-莱昂]]
