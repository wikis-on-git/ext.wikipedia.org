{{Polmehoral}}
'''''Es mestel chambal el hormatu i atualizal angunus enlacis enternus''''' [[User:Better|Tiu Chelu]]


{| {{fichabonita}}
|+ <big>'''Comuniá Autónuma d'Estremaúra'''</big>
|-
| style="background:#efefef;" align="center" colspan="2" |
{| border="0" cellpadding="2" cellspacing="0"
|-
| align="center" width="140px" | [[Image:Banderaextremadura.png|160px|Bandera d'Estremaura]]
| align="center" width="140px" | [[Image:Escudo de Extremadura.svg|80px|Escú d'Estremaura]]
|}
|-
| '''Capital''' || [[Méria|Méria]]
|-
| '''Supifici''' || 41.634 km² ([[Comuniais Autónumas d´España pol superfici|5ª en España]])
|-
| '''Puebración''' || 1.083.879 ab
|-
| '''Hentilíciu''' || ''Estremeñu''
|-
| '''Estatutu d'Autonumia''' || 26 de hebreru e 1983
|-
| '''ISO 3166-2''' || ES-EX
|-
| '''Presienti''' || Guillermo Fernández Vara (PSOE)
|-
| '''Páhina Web''' || [http://www.juntaex.es/ Hunta d'Estremaura]
|-

|}

'''Estremaúra''' es una Comuniá Autónuma asiahá nel oesti d'[[España|España]], entri los 37º 57' N i los 40º 29' N de latitú i entri los 4º 39' O i los 7º 33' O de lonhitú. Estremaúra arraya al norti con [[Castilla i Lión|Castilla i Lión]] (províncias de [[Província e Salamanca|Salamanca]] i [[Província d'Ávila|Ávila]]; al sul, con  [[Andalucia|Andalucia]] (províncias de Güerva, Sevilla i Córduba); al esti con [[Castilla-La Mancha]] (províncias de [[Província e Toleu|Toleu]] i [[Província e Ciá Rial|Ciá Rial]]); al oesti, con [[Purtugal|Purtugal]].

Se devii en dos províncias: [[Província e Caçris|Caçris]] (al norti) i [[Província e Badahó|Badahó]] (al sul), siendu la su capital [[Méria|Méria]]. 

==Puebración i superfici==

{| class="toc" cellpadding=0 cellspacing=0 width=42% style="float:left; text-align:center;clear:all; margin-right:8px; font-size:90%;"
!bgcolor=black colspan=8 style="color:white;"|Municipius más pobláus<ref>'''''huenti:''''' INE, Estitutu Nacional d'Estaística. (01-01-2006). Rial Decretu 1627/2006, de 29 e Diciembri</ref>
|-bgcolor=#efefef
!width=4% |Asiahamientu
!width=87% |Municipiu
!width=9% |Puebración
|-
|1ª||align=left|'''[[Badahó|Badahó]]||align=right|143.748
|-
|2ª||align=left|'''[[Caçris|Caçris]]||align=right|90.218
|-
|3ª||align=left|'''[[Méria|Méria]]||align=right|53.915
|-
|4ª||align=left|'''[[Praséncia|Praséncia]]||align=right|39.785
|-
|5ª||align=left|'''[[Don Benitu|Don Benitu]]||align=right|34.051
|-
|6ª||align=left|'''[[Almendralehu|Almendralehu]]||align=right|31.424
|-
|7ª||align=left|'''[[Villanueva e la Serena|Villanueva e la Serena]]||align=right|24.932
|-
|8ª||align=left|'''[[Navalmoral de la Mata|Navalmoral de la Mata]]||align=right|17.099
|-
|9ª||align=left|'''[[Zafra|Zafra]]||align=right|15.706
|-
|10ª||align=left|'''[[Montihu|Montihu]]||align=right|15.648
|-
|}

La puebración d'Estremaúra es de 1.086.373 abitantis (01/01/2006), huenti, asinque arrepresenta el 2,74% la puebración española (44.708.964 ab.).

La su densiá e puebración es mu baha (25,81&nbsp;ab/qm²) comparándula cola española (84,42&nbsp;ab/qm²).

La província mas puebrá es Badahó, con 673.474 abitantis, con una densiá e puebración de 30,94&nbsp;ab/qm² i, la su superfici, 21.766&nbsp;qm², es la província mas estensa d'España. En Caçris vivin 412.899 abitantis nuna superfici e 19.868&nbsp;qm², es la província mas estensa d'España alatrás de Badahó. La superfici d'Estremaúra es de 41.633&nbsp;qm². Los núcleus urbanus mas emportantis pola su puebración son [[Badahó|Badahó]] (143.748    ab, censu INE 2006), [[Caçris|Caçris]] (90.218 ab, censu INE 2006), la conurbación Don Benitu-Villanueva la Serena (58.983 ab, censu INE 2006) i [[Méria|Méria]](53.915, censu INE 2006).

La puebración estremeña, conhormi al censu e 1591 e las províncias la Corona e Castilla, era alreol de 540.000 abitantis i hormaban el 8% el total d'España. Nu se gorvió a hazel un nuevu censu de siguru hata el añu 1717, añu nel cual abia 326.358 abitantis.

Dendi esta epoca, se prouhu un umentu la puebración mas u menus costanti, hata la decaa los 60 el sigru XX (1.379.072 abitantis en 1960<ref>Hondón documental el INE. Censu 1960. Tomu III. Volúminis provincialis.</ref>), dendi la cual prencipió un descensu liheru abondu la puebración pol mé la emigración a otrus paisis i rehionis más prósperas d'España. 

==Clima==

El clima d'Estremaúra es el tipu mediterráneu, ecetu nel norti, ondi está continentalizáu, i nel oesti, ondi la enfluencia el Alánticu hazi qu'el clima seya más suavi.

En heneral, se carateríza polos sus vranus calurosus i secus, con una tupa escasés de lluvias, i unus ibielnus largus i suavizaus pol mé la enfluencia oceánica pola celcania a la costa alántica purtuguesa.

===Temperaturas===

Las temperaturas meyas anualis varian entri 16 i 17 ºC d'añu en añu. Nel norti d'Estremaúra, las temperaturas meyas (13 ºC) son más bahas que nel sul (18 ºC), los valoris van ahorrandu pogresivaenti a miia que s'avança pal sul hata chegal a enmeyacionis de Sierra Morena, ondi desmenuin pol mé l'artitú.

Duranti el vranu, la temperatura meya el mes de Húliu es mayol de 26 ºC, chegandu a unas máisimas diulnas pasan los 40 ºC. Es, pues, un vranu calurosu las cuyas temperaturas son mayoris de las qu'eberia tenel, se suponi, pola su prosimiá al Alánticu. La latitú la rehión atelmina qu'el grau d'asolanáncia seya artu. Estu, casau cola enfluencia el anticiclón de las Açoris i cola reucia artitú meya la rehión (200-400&nbsp;m), prevoca la elevá temperatura meya d'Estremaúra.<br><br>

Los ibielnus son suavis. Las temperaturas ibielnalis mas bahas se rustrin ena zonas de montañas artas (Sistema Central, Sierra e Guadalupi i angunas árias de Sierra Morena), con una temperatura meya e 7,5 ºC.

===Precipitacionis===

Las precipitacionis varian entri 450 i 500 litrus pol metru cuairau anualis. Las zonas de mayoris precipitacionis se correspondin con lugaris montañosus cumu las sierras el norti, la sierra e Guadalupi i Sierra Morena, ondi alicuandu s'alcançan los 1000 litrus. Las zonas ondi las precipitacionis son menoris son las de menol altitú: Vegas Bahas de Guadiana.

Son precipitacionis escasas con destribución estacional —s'apeñuhan en ibielnu—. Ai predomiñu los chubascus en contra la llúvia i el llovisneu. Amás, ai periús de varius añus enos que las precipitacionis son mayoris («la zagala»), i periús enos que son menoris («el zagal») que se ripitin alternativaenti ca varius añus.


malpartía de prasencia!

==Orihin el nombri==

Al tentu el orihin el nombri "Estremaura", desistin varias ipótisis:

*El nombri d'Estremaura deriva el latín '''Extrema Dorii''' (Estremus de Dueru, u mas bien "Nalgotru estremu" e Dueru, haziendu referéncia al su asiahamientu al sul desti riu), con el que se llamaba el territóriu asiahau al sul la Cuenca e Dueru (i los sus afluentis);
*Hormi algotras ipótisis, la parabra Estremaura se gastaba duranti la Reconquista pa llamal a las tierras rayanas de los reinus de Lión, Purtugal i Castilla colos reinus de Badahó, Lisboa i Toleu. Hormi la Reconquista se derihia pal sul, las nuevas tierras conquistás eran llamás con el nombri d'Estremaura, derivau el télminu "estremu", arrayu. Al esmiençu huerun llamaus asina los territórius asiahaus enas províncias d'ogañu Sória, Ávila i Salamanca, cuandu estas eran el arrayu sul de las tierras reconquistás. Aluspués la reconquista la Estremaura d'ogañu, esta queó el su nombri asina.

Es mestel tenel cudiau con nu confundila coa província purtuguesa llamá Estremadura, inque el orihin etimulóhicu seya el mesmu.

== Gobielnu i Alministración==
* El PSOE gobielna Estremaura dendi que entró en vigol el Estatutu d'Autunomia en 1983, biendu ganau tolas lecionis autunómicas dendi antoci, hata las úrtimas de 2007. 
* El presienti la Hunta d'Estremaura dendi 1982 hue Huan Carlus Rodríguez Ibarra, en huendu sustituiu pol Guillermo Fernández Vara enas úrtimas lecionis de 2007.
* El palramentu autunómicu estremeñu es l'Asamblea d'Estremaura, hormau pol 65 diputaus, 35 lihius pol Badahó i 30 pol Caçris.

=== Presientis d'Estremaura ===
* 1978-1980: Luis Jacinto Ramallo García ('''UCD''') (Presienti la Hunta pre-autunómica)
* 1980-1982: Manuel Bermejo Hernández ('''UCD''') (Presienti la Hunta pre-autunómica)
* 1982-2007: Juan Carlos Rodríguez Ibarra ('''PSOE''')
* 2007-    : Guillermo Fernández Vara ('''PSOE''')

== Economia ==
* Estremaura es una las rehionis menus esarrollás d'España. 
* La escasa endustrialización i la esplotación agruganaera la hesa á premitiu conselval, unta la vecina rehión lusa d'Alentehu, un meyu natural que nu desisti nel restu d'Uropa, i que costitui un singulal clusu d'esplotación racional de los recursus naturalis. El turismu rural i ecolóhicu están en prena espansión i esarrollu, sumau a ciais turísticas traicionalis cumu Caçris i Méria.
* Estremaura es una las rehionis uropeas que mayoris invelsionis está haziendu pala su incorporación nuna Socieá la Enhormación pa tós, con el proyeutu Linex, un sistema operativu basau en Linux i adatau pal su usu en escuelas i estitucionis de gobielnu.

== Estória ==

=== Preestória ===

===== Paleulíticu inferiol =====  	 
 		 
Las prebas de preséncia umana mas antíguas el atual territóriu d'Estremaura datan el Paleulíticu inferiol. Enos yacimientus -de preséncia umana mas antiguas el atual territóriu d'Estremaura datan del periu Paleulíticu Inferiol. Enos yacimientus —sobritó superficialis- s'án atopau herramientas toscas de cualcita i, en menol miia, de granitu, peru nu s'án atopau restus de cadáviris umanus. 	 
La ténica gastá pa cuaharingal las herramientas consistia en harreal la piera con un precutol de piera u uesu hata conseguil puntas, muescas, hachas, picus... 	 
 		 
Los restus mas antigus se correspondin cola fasi meya el periu Achelensi (unus 700000 añus ha). 	 
Los yacimientus mas antigus s'alcuentran p'ondi ai piera adecuá pa tallal i costruil las herramientas, arreol de los rius i los grandis afluentis. Las zonas de mayol apeñuhamientu e yacimientus del periu Achelensi son: arreoris de Méria (riu Guadiana), riu Zuhal, pantanu e Valdecañas, riu Alagón, Herti i El Sartalehu.
 		 
Los estrumentus mas destacaus desta epoca son el bifas, el endedol i el picu triédricu. 			
===== Paleolíticu meyu ===== 	 
		 
S'án arrecohiu mu pocus restus nesta rehión. Tós ellus son del periu Musteriensi. Se cuaharingun cola ténica meyanti la cual carculaban el grandol el estrumentu enantis d'estrael la piera matrís un zalacu adecuau al estrumentu que pretendian cuaharingal. 	 
 		 
Los útilis mas caraterísticus eran las raeeras, denticulaus i puntas. Tós ellus son menus pesaus, menus toscus, atuñaus con una tenuluhia más avançá que los del Paleulíticu inferiol. 	 
 		 
Los lugaris ondi s'atopan yacimientus el periu Musteriensi se correspondin colos el periu Achelensi, es izil, arreol los rius. Sin embalgu, tamién s'án atopau restus en zonas bahas i meyas de sierras en Badahó, lo que eviéncia un mayol control territorial, una mayol capaciá d'abital ciertus lugaris i conseguil caça, alimentu i labutación nellus. 	 
 		 
===== Paleulíticu superiol ===== 	 
 		 
Duranti esta era apaici el ''Homo sapiens sapiens'' —el ombri atual— sobri la fas de la Tierra. 	 
Nesta epoca huerun hechus los grabaus i pinturas la cueva e Maltraviesu, santuáriu el arti cuatelnáriu, i de las Minas de Castañal d'Ibol. Toas son d'estilu Madaleniensi. 	 
 		 
Ena cueva e Maltraviesu, s'atopan grabaus de la silueta duna gabata, várius triángulus i algotras feguras heumétricas. Sobritó s'án atopau mas de 30 manus pintás en negativu i sin deu meñiqui la mayoria dellas.
 		 
Nu s'án atopau restus que suhieran que huera abitá duranti esta epoca, inque sí d'epocas posterioris, polo que se puei concluil qu'era un lugal sagrau, nu d'abitación.

==== Neulíticu====

Inque namás abemus una mihina datus al tentu el Epipaleulíticu ena atual rehión d'Estremaura, el Neulíticu conllevó angunus chambus ena susisténcia las comuniais umanas qu'abitan la rehión. Los mas emportantis son la entroución la ganaeria i la agricurtura, que s'incorporan a las ativiais de caça i recoleción ya desistentis. Eno que se refiei a la tenulohia, la encorporación mas emportanti es la e la cerámica que premitirá el almacenamientu los eceentis agrículas.

Ogañu los estuyus mas recientis consieran qu'el neulíticu n'Estremaura prencipió ena transición el VI al V miléniu a.C. Se supera asina el concetu e '''Neulíticu Tardiu''' qu'angunus autoris iban empreau, creyendu que la apaición de la agricurtura abria siu muchu mas tardia nesta zona d'España. Los yacimientus mas emportantis el Neulíticu Antigu son la cueva la Charneca (Oliva e Méria), el Lombu la Orca (Prasençuela), Boquiqui (Praséncia), la cueva d'El Conehal (Caçris) i Los Barruecus (Malpartia e Caçris). Desti úrtimu yacimientu procein las eviéncias d'agricurtura mas antiguas la rehión, que huerun fechás nel acaberu el VI miléniu e.C. Los endícius de domesticación animal son débilis, peru puei suponelsi que la domesticación animal es contempuránia a la entroución de la agricurtura. Nestus yacimientus s'án atopau cerámicas decorás, sobritó la varieá llamá "Boquiqui", pol belsi decumentau pol primel vezi nesta cueva e Praséncia.

Dendi el Neulíticu Meyu, a esmiençus el V miléniu a.C., apaici el megalitismu ena rehión. Desistin angunus puebraus conocius desta epoca, a namás angunus datus el yacimientu Los Barruecus. El chascu megalíticu, en chambu, abemus güena conocéncia, pues desistin una tupa apeñuhamientus de dólminis en divelsas comalcas la rehión. Alabanis desti tipu de sepulcrus megalíticus puein atopalsi en Valéncia d'Alcántara, Ceillu, Santiagu d'Alcántara u Barcarrota, pol nu izil ehempraris arrutaus de gran enterés, cumu el dolmin de Lácara. Sin embalgu es mestel izil qu'esti chascu tieni gran perduráncia nel tiempu, perdurandu hata los prencipius la Eá el Bronci. Los enterramientus desta fasi audechan caraterizalsi pol micrulitus de sílis, cerámicas chanas i angunus ídolus praca.

El Neulíticu Acaberu es mehol conociu enos arrayus de Guadiana, con yacimientus cumu los de Araya u El Lobu, entri otrus a los que añiiremus el de Los Cañus de Çafra recientienti. S'esarrolla dendi el 3500 e.C. i sentará las basis pala apaición el Calculíticu, dendi el III miléniu a.C. Estus puebraus tienin una verdaera vocación agrícula i ganaera. El su asiahamientu, celcana a tierras fértilis, audechan sel en suavis lomas arreol los caucis los rius. Las cerámicas se caraterizan pol sel pláticaenti lisas, con escasas decoracionis i hormas simpris. La cerámica mas endicativa es la "caçuela carená", que apaici corrientienti enos yacimientus de tol Suroesti peninsulal, demostrandu la entegración d'Estremaura drentu duna dinámica curtural común caraterizá pol encrementu demugráficu i el afianciamientu, ca vezi mas craru, de la agricurtura i la ganaeria.

====Calcolítico====
 		 
Duranti el Calculíticu u Eá de Cobri, las comuniais umanas preestóricas realizan avancis ena esplotación agrupecuária del meyo, se desarrolla la metalulhia col eníciu de la trashormación del cobri. Se prouci un desarrollo e la complehiá social tantu estrutural cumu ideulóhicaenti: ai desigualdá de rolis i de bienis.	 
 		 
====Estremaúra preromana==== 	 
		 
Entri los pueblus prerromanus más emportantis c'abitun '''Estremaúra''' s'atopaban los Vetonis, c'abitun las atualis províncias de Cazris i Salamanca, la província d'Ávila i parti e la e Toleu. Los lusitanus, que s'esperriaban pol centru-sul de la atual '''Estremaúra''' i centro e Purtugal, pueblu pastoril, inque al paecel eran más probis que los sus vecinus Vetonis i en sigún relatus angunus s'enliaban a arrepañal i asaltal pa sobrivivil. Situaus al sul, entri el Guadiana i el Guadalquivil s'atopaban los célticus, qu'eran prencipalmenti urbanus i ofrecierun poca risisténcia a las trupis romanas, polo que nu huerun estáculu pal avanci destas.

====Estremaúra romana====

La tierra desta confederación lusitana sufrió una Romanidación compreta i prehunda. El grau e romanidación alcanzau i la estensión de la província Ulteriol aconsehaban un gobielnu zalachau, cuaharingándusi la Lusitánia en província hueraparti en tiempus d'Augustu (s. II a C.). La província e '''Lusitania''' acohía gran parti e '''Estremaúra''', i  '''Purtugal'''central.
Se cuaharingun vereas abondas de comunicación (carzás), grandis urbis, destacandu Méria, hundá nel 25 a.C., ciá mu senificativa nel Impériu Romanu i capital de Lusitánia, una e las províncias en que se suzalachó definitivaenti la Península Ibérica i un espetu emportantísimu hue la adoción de la luenga el impériu, basi e tolas huturas luengas romancis peninsularis.
[[Image:Merida_Roman_Theatre1.jpg|thumb|250px|Teatru Romanu, Méria]]
La capital de la província e Lusitánia, '''Emerita Augusta''', se golvió aína nuna ciá rica i pulía, qu'en ná tinía qu'envidial a las algotras capitalis de província ispanas, Tarracu i Córduba. Tinía una ámplia i cudiá redi e comunicacionis que la cruciaban pa uñila colas restantis capitalis de província i con algotras ciais; asín, la Verea e la Prata uñía Astúrias con '''Emerita''' i con Itálica; otras vereas ahilaban pa Córduba; algotras a Olisipo (Lisboa), a Conimbriga (Coímbra), pasandu pola famosa puenti e Alcántara. Méria canalizó el comelciu i la vía e la província pa Roma, norti e África i Grecia. Nu ai dúa que se consiguió un artu grau de bienestal. Estu lo demuestra '''el cilcu e Méria''', escapás de acogel a 25.000 espetaoris, númiru supiriol a los abitantis de la ciá, polo que desiguru acudieran al cilcu henti de tola província.
Vespasianu dio otru pasu ena romanidación al conceel el derechu e ciaanía latina a tolos abitantis de la Península Ibérica, facilitandu desti mó el que los ispanus puyeran aceel a un cargu púbricu.
Nel s. III d.C. esmienzun los pobremas. Trupis hermánicas, cuaharingás pol bárbarus, arrepañun la província. Pol estu se hortificun las ciais; desti tiempu datan las murallas de Méria, Cória i Cazris. El perigru chegaríe nel s. V, ehandu a la província abandoná i arruinancá. La ciá de Catra Cecilia s'estinguió. Algotras, cumu Augustobriga, Cáparra i Iulipa (Zalamea e la Serena) quearun nel orviu, a pesal queal en pie hormidabris monumentus.
La Lusitania hue invadía primeru polos alanus i aluspués polos suevus. Con ellus entramus en épuca visigoa.

=== Sigrus XV, XVI i XVII ===

Un rahu caraiterísticu e la rehión hue l'emigración abonda a América. Muchus de los emigrantis huerun ombris en cata el pulu i la nombrería qu'España ya nu ofrecía endispués la caía e Graná en 1492, el mesmu añu que se descubrió América. Mesmaenti entri los conquistaoris destacan angunus estremeñus cumu: Ernán Cortés, conquistaol de Méhicu, Franciscu Pizarru, quien uñió los territórios incaicus al Reinu d'España i Pedru de Valdívia, conquistaol de Chili que lo hucheó '''Nueva Estremaúra''', cuya capital era Santiagu e Nueva Estremaúra, unta la su quería, la pracentina Inés de Suáres.

=== Sigru XX ===

La segundera metá del sigru XX estuvu marcá pola sangría demugráfica ena rehión. Más de 800.000 presonas eharun Estremaúra pa landeal una mayol prosperiá nalgotras rehionis españolas, cumu País Vascu, Madrí u Cataluña, i nalgotrus paísis, cumu Francia, Alemaña u Olanda.

=== Estoria recienti ===

* 26 de febreru de 1983 se promulga la Lei Orgánica 1/83 de 25 de febreru el Estatutu d'Autonomía. Estremaúra se güervi una comuniá autónoma. 
* 8 de mayu de 1983 primeras Elecionis pala Asambrea d'Estremaúra con vitória pol mayoría asoluta el PSOE que consigui el 53,34 % de los votus i 35 diputaus.
* 8 de huño de 1983 es desinau presienti e la Hunta d'Estremaúra Huan Carlus Rodrigues Ibarra, en siendu el primel presienti el Ehecutivu Autonómicu.
* 8 de setiembri e 1985 Día d'Estremaúra en Guadalupi. Primel cerebración endispués la su desinación estitucional.
* 23 de noviembri e 1986 Cazris en desiná Ciá Patrimoñu e la Umaniá pola UNESCO i Trecel Alabán Monumental d'Uropa pol Consehu d'Uropa. 
* 26 de mayu e 1991. Elecionis pala Asambrea d'Estremaúra: vitoria el PSOE con 39 escañus.
* 31 de iciembri e 1994 se decrara, meyanti la Lei 40/1994, de 30 e iciembri, la paralidación difinitiva de costrución de la Central Nucleal de Valdicaballerus. La recramación ciaana desta paralidación es consierau cumu unu e los primerus símbulus de la ientiá rehional.
* 28 de mayu e 1995. Elecionis pala Asambrea d'Estremaúra, el PSOE con 31 escañus otieni una mayoría minoritária, que le premiti gobelnal solitariu duranti tola lehislatura.
* 17 d'abril de 2002. LinEx, la destribución de software libri, realizá pola Consehería d'Educáncia, Cencia i Tennulohía de la Hunta d'Estremaúra, es prehentá púbricaenti en Méria. Esti acontecimientu otieni gran reprecusión mundial al hadelsi ecu e la notícia la prestihiosa rivista Wired, col indirgui [http://www.wired.com/news/business/0,1367,51994,00.html Extremadura Measures: Linux] 
* 25 de mayu e 2003. Elecionis pala Asambrea d'Estremaúra, el PSOE amplía la su mayoría asoluta oteniendu 36 escañus.
* 1 de iciembri e 2005. Endispués un añu e labutus pa enharetala, s'enician las emisionis de la telivisión i l'arrádiu  Unus meyus de comunicación de titulariá púbrica c'apuestan pun moelu d'esprotación deferenti i que son los de menol presupuestu, con abonda deferéncia, del panorama d'entis púbricus españolis.
* 19 de setiembri e 2006. Endispúes 23 añus de presienti e la Hunta d'Estremaúra, Huan Carlus Rodrigues Ibarra hadi púbrica la su decisión de nu golvel a prehentalsi palas elecionis pala Hunta cumu candiatu.

==Curtura==
[[Image:Monasterio_de_Guadalupe.jpg|thumb|right|Monastériu de Guadalupi]]
*[[Inu d´Estremaura|Inu d'Estremaúra]]
*[[Fiestas d'Enterés Turísticu d'Estremaúra|Fiestas d'Enterés Turísticu d'Estremaúra]]

==Palras==
N´Estremaura la única luenga reconocia cumu oficial es el castellanu, nu ostanti nel su territoriu se palran otras:

* [[Luenga purtuguesa|Purtugués]], con varias variantis prencipalis: el [[Purtugués Oliventinu|purtugués oliventinu]], ena comarca d´[[Olivença|Olivença]], el purtugués de Herrera d´Alcántara, el purtugués de Ceillu, el d´angunas alquerias de Valencia d´Alcántara i el de La Codosera. Ena mayol parti d´estas localiais el purtugués s´alcuentra seriamenti amenazau. Angunas escuelas estremeñas ofrecin la enseñanza el purtugés cumu "luenga estranhera", incluyendu localiais traicionalmenti lusófunas, peru nu siempri a nivelis que llevin a los alunus a palral bien el idioma.

* [[Fala (valli e Hálama)|A Fala de Xálima]] u xalímegu, que está catalogá cumu "Bien d´Enterés Curtural" i tiini especial proteción pol parti la [[Hunta d'Estremaura|Hunta d'Estremaura]]. Se palra nel Valli e Hálama (Xálima).

* [[Luenga estremeña|Luenga Estremeña]] (Artuestremeñu), que horma parti el troncu asturlionés i, inque es la luenga que aluspués el castellanu cuenta con mayol númeru e palrantis i está en seriu peligru d´estinción, es la que menol proteción tiini, careciendu pol completu e normalización u la mas ménima cobertura e la su enseñanza, ni privá ni púbrica.

==Monicípius==
[[image:Spain_Extremadura_map.png|thumb|Mapa d'Estremaura.]]
*[[Lista e monicípius d'Estremaura]]
*[[Comarcas d'Estremaura]]

== Estremeñus ilustris ==

{| class="wikitable"
! Nombre Completo
! Nombre Completo

|-
| [[Gregóriu Lopes de Toval]]
| [[Franciscu Pizarru]]
|-
| [[Franciscu d'Orellana]]
| [[Ernán Cortés]]
|-
| [[Ernandu e Soto]]
| [[Mariu Rosu e Luna]]
|-
| [[Pedru e Valdivia]]
| [[Inés de Suares]] 
|-
| [[Pedru d'Alvarau]]
| [[Dulce Chacón|Dulce Chacón]] 
|-
| [[Vascu Nuñes de Balboa]]
| [[Luis de Moralis]]
|-
| [[Franciscu e Zurbarán]]
| [[Euheñu Ermosu]]
|-
| [[Manuel Godoi]]
| [[José de Espronceda|José de Espronceda]]
|-
| [[Carolina Coronau]]
| [[Ventura e los Reyis Prósper]]
|-
| [[Durci Chacón]]
| [[Luis Chamizu Triguerus]]
|-
| [[Robertu Iniesta]]
| [[Felipi Trigu|Felipi Trigu]]
|-
| [[Albertu Oliart]]
| [[Benitu Arias Montanu]]
|-
| [[Saturninu Martín Cerezu]]
| [[Huan Rodrigues Suares]]
|}

==Referencias==
<references />

== Enlacis esternus ==
{{commons|Extremadura}}

* [http://www.hoy.es/ HOY Diariu d'Estremaúra]
* [http://www.juntaex.es/ Hunta d'Estremaúra]
* [http://www.paseovirtual.net/biblioteca/ Biblioteca Virtual Estremeña]
* [http://www.cit-trujillo.org Coloquius Estóricus d'Estremaúra]
* [http://www.paseovirtual.net/ Paseu Virtual pol Estremaúra]
* [http://www.geolectos.com/ Dialetulohía  d'Estremaúra]
* [http://www.monfrague.com/ Monfragüi]
* [http://www.extremadurapositiva.es/ Estremaúra Positiva]
* [http://centros1.pntic.mec.es/cp.moreno.nieto/gentilicios.htm Lista e hentilicius estremeñus]
* [http://www.intermediacv.com/soluciones/exposicioncaceres.html Esposición "Muhotrus, Estremaúra nel su Patrimoñu]

<!--EntelGüiqui-->

[[Category:Comuniais Autónumas d´España]]

[[an:Estremadura]]
[[ar:منطقة إكستريمادورا ذاتية الحكم]]
[[ast:Estremadura]]
[[bg:Естремадура]]
[[ca:Extremadura]]
[[cs:Extremadura]]
[[cy:Extremadura]]
[[de:Extremadura]]
[[el:Εξτρεμαδούρα]]
[[en:Extremadura]]
[[eo:Ekstremaduro]]
[[es:Extremadura]]
[[et:Extremadura]]
[[eu:Extremadura]]
[[fa:اکسترمادورا]]
[[fi:Extremadura]]
[[fr:Estrémadure (Espagne)]]
[[fy:Ekstremadûra]]
[[ga:Extremadura]]
[[gl:Estremadura - Extremadura]]
[[he:אקסטרמדורה]]
[[hr:Ekstremadura]]
[[hu:Extremadura]]
[[id:Extremadura]]
[[it:Estremadura]]
[[ja:エストレマドゥーラ州]]
[[ka:ესტრემადურა]]
[[ko:에스트레마두라 지방]]
[[kw:Extremadura]]
[[la:Extremadura]]
[[lad:Estremadura]]
[[lb:Extremadura]]
[[ms:Extremadura]]
[[nah:Extremadura]]
[[nl:Extremadura]]
[[no:Extremadura]]
[[oc:Extremadura (Espanha)]]
[[pl:Estremadura (Hiszpania)]]
[[pt:Extremadura]]
[[ro:Extremadura]]
[[ru:Эстремадура]]
[[sr:Екстремадура]]
[[sv:Extremadura]]
[[th:แคว้นเอกซ์เตรมาดูรา]]
[[tl:Extremadura]]
[[tr:Ekstremadura]]
[[zh:埃斯特雷马杜拉]]
