[[File:Faustina Major Musei Capitolini MC851.jpg|thumb|right|Bustu Faustina nel Museu Capitolinu.]]

'''Faustina la Mayol''' [[IPA|[fɑʊ̯<sup>h</sup>ˈt<sup>h</sup>ina la ˈmaʑɔl]]] (en [[luenga latina|latín]] ''Annia Galeria Faustina Maior'' [[IPA|[ˈanːɪa gaˈleːrɪa fausˈtiːna ˈmaːjiɔr]]]) hue una emperatrís romana, mujel [[Antoninu Piu]].

Faustina tuvu nacéncia pa finalis el sigru I u quiziá ya nel 100. Hue ija el cónsuli i prefetu [[Marcu Ániu Veru]] i de [[Rupília|Rupília Faustina]].

[[File:036 Faustina Maior.jpg|thumb|100px|left|Denáriu.]]

Se casó con [[Antoninu Piu]] quandu núbili, con quien tuvu un felís matrimoñu. Frutu desta unión huerun quatru ijinus, dos varonis i dos hembras: Marcu Uréliu Fúlviu Antoninu, Marcu Galériu Uréliu Antoninu, Urélia Fadila, [[Faustina la Menol|Ania Galéria Faustina la Menol]]. Esta velaquí hue la mujel el próssimu emperaol [[Marcu Uréliu]]. Hue una emperatrís daona pal puebru, precurandu la ensiñáncia las jóvin romanas. Más, tras la su muerta se crió el colégiu las ''Puellae Faustinianae'' pa niñas espicianas.

Con el nombraeru [[Antoninu Piu]] comu ''imperator'' nel 138, Faustina toma el títulu de ''Augusta''. Endispuesinu, nel 140 mueri. Comu era nolmal ena epoca, la emperatrís alcibió apoteosi i amás l’alevantarun un templu nel foru romanu. Tamién s’acuñarun moneas con el su retratu cuyu lema pon DIVA FAVSTINA.


[[Category:Mujeris la Antígua Roma]]
[[Category:Emperatrizis romanas]]
