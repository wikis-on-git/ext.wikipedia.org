[[File:Athens_Acropolis.jpg|thumb|300 px|Acrópolis d'Atenas.]]
Una '''acrópoli''' [[IPA|[aˈkɾopoli]]] (del [[luenga griega|griegu]] ''ἀκρόπολις'', [[IPA|[akrópolis]]]) es una costruición alevantá nel cimaju dun terrenu pol motivus defensivus. Son própias de [[Grécia]], enque tamién dessistin acrópolis pa pol [[Itália]] u pa pola [[península Anatólia]] u ena curtura [[mayas|maya]].

== Etimologia ==
La parabra ''acrópoli'' es un télminu griegu compuestu del [[aljetivu]] ''ἄκρος'' [[IPA|[ákros]]] que senifica “agú, artu, cimeru” i el sustantivu ''πόλις'' [[IPA|[pólis]]] “ciá”, de mó i manera que senifica ''ciá cimera'', "ciá empingorochá".

== Las acrópolis la Grécia Antígua ==
L’acrópoli se costruia ena parti mas cimerina duna puebración, generalmenti nangún cotorru u nangún tesu romu u despingorochau. Estaban cingás pol murus defensivus, pos essi veleí era el primel propósitu destras costruicionis. 

Pol drentu s’entangaban los eifícius mas inlustris la ciá, comu templus a los diosis consagraus la ciá u palácius. Ena acrópoli [[Micena]] estaba la residéncia real, anque la huerça las acrópolis se destinarun al curtu religiosu, huendu un emportanti lugal la via social i política junta l’[[ágora]]. L’acrópoli mijol conselvá i almirá es la de [[Atena]], a la quala se la mienta en mayúsculas: L’Acrópoli.

== Acrópolis famosas ==
[[File:Acrópoli Nafplios.jpg|Right|200px|thumb|Acrópoli [[Nafplios]].]]
* [[Acrópoli Atena]].
* [[Acrópoli Corintu]].
* [[Acrópoli Micena]].
* [[Acrópoli Nafplios]].
* [[Acrópoli Argu]].
* [[Acrópoli Teba]].
* [[Acrópoli Roda]].
* [[Acrópoli Metana]].
* [[Acrópoli Lindu]].

== Atijus ==
{{commonscat|Ακρόπολη|Acrópoli}}

[[Category:Arquitetura la Antígua Grécia]]
