'''Pablo Iglesias Turrión''' ([[Mairil]], 17 d'otubri de 1978) es un politólogu, professol, presentaol de televisión i expolíticu español.

Hue vicepresidenti segundu i menistru de Derechus Socialis i Agenda 2030 del Goviernu d'España entri 2020 i 2021. Hue secretariu general del partíu políticu [[Podemos]] dendi 2014 ata el 5 de mayu de 2021.

Dotol en Cencias Políticas pola Universidá Complutensi de Mairil, ondi tamién trebajó comu professol titulal interinu, hue unu delos hundaoris de Podemos en 2014, añu nel que hue elegíu diputau del Palramentu Uropeu.​ Endespués á síu diputau nel Congressu español duranti la xi, xii, xiii i xiv legislaturas. Comu presentaol de televisión á dirigíu los pogramas ''Fort Apache'' ([[Hispan TV]]), ''La Tuerka'' i ''Otra vuelta de tuerka'' (Público TV).

Dimitió comu menistru i vicepresidenti del Goviernu pa sel candidatu enas elecionis autonómicas dela [[Comunidá de Mairil]]. Endespués de los malus resaltaus del su partíu enas mesmas, anunció el su abandonu dela atividá política.​

[[Categoría:Políticus]]
