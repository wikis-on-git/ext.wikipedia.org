[[File:Rasvapakara.jpg|thumb|right|200px|Retrataura prencípius sigru XX duna mujel con esteatopigia.]]
La '''esteatopigia''' (del griegu ''στέαρ, -ατος'' "manteca, grassa" i ''πυγή'' "culu") es el comuelgu grassa enas escachas que se destiendi polos muslus, puyendu arcançal a las ruillas.

==Estória==
Esti rasgu es própiu la genética los [[cóisan]], prencipalmenti entri las mujeris, anque tamién s’osselva entri los [[pimeus]], nel [[África central]] i la tribu onge enas [[Islas Adamán]]. Ena huerça las razas el [[Homo sapiens]], las mujeris suelin muestral una tendencia mayol al hacinamientu tecius adiposus ena region las escachas, frenti a los ombris.

El fenóminu arranca ena infáncia i se desarrolla pol compretu nel primel estádiu el embraçu. Es nolmal tamién que se produça [[Sinus pudoris]] u alargaeru los [[lábius menoris]] la vulva. Nel casu los [[cóisan]], la esteatopigia es consierá un sinu belleza. Esti rasgu la genética los cóisan hizu que a los ojus ocientalis se convirtiera nuna cosa imprópia, comu angún marru la naturaleza. Güena muestra velequí destu hue [[Saartjie Baartman]], mujel [[coicoi]], enmotá la '''Venu Hottentot''', a quien dessibierun comu atración féria nel sigru XIX pol [[Uropa]] tras sel hecha escrava.

==Representación artística==
La esteatopigia en dambus sessus se destendió entri las curturas antíguas. La hallaura enas cuevas el sul [[Fráncia]] de fegurinas en marfil con una presentera representación el desarrollu los muslus i de los [[lábiu menoris]] corroboran el hechu. Unu los ejemprus mas sonaus es la [[Venu de Willendorf]].

[[Category:Antrupolohia]]

[[bg:Стеатопигия]]
[[ca:Esteatopígia]]
[[de:Steatopygie]]
[[en:Steatopygia]]
[[es:Esteatopigia]]
[[fr:Stéatopygie]]
[[gl:Esteatopixia]]
[[it:Steatopigia]]
[[lt:Steatopigija]]
[[pl:Steatopygia]]
[[pt:Esteatopigia]]
[[ru:Стеатопигия]]
[[fi:Rasvapakaraisuus]]
[[sv:Steatopygi]]
