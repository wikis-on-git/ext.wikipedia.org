{{Infobox animalia
|nombriautótonu=Lamprea, <small>Colmilleja</small>
|Imagin=
|Mapa=Cobitis_vettonica_dis.PNG
|Reinu=Animalia
|Filu=Cordata
|Crassi=Actinopterygii
|Ordin=Cypriniformis
|Família=Cobitidae
|Géniru=Cobitis
|Espécii=C. vettonica
|Autol=Doadrio & Perdices, 1997
|Estau=EN
}}La '''lamprea''' (''Cobitis vettonica''), tamién conocia comu '''colmilleja del Alagón'''<ref group=n>Esti nombri, de nueva criación, mos vien pol me del [[luenga española|español]] i se gasta pa deferenciala de l'otra colmilleja (''[[Cobitis paludica]]''), tamién pressenti en [[Estremaura]] i el restu la [[Península Ibérica]].</ref>, es una [[espécii (biologia)|espécii]] de [[pezi]] la [[família (biologia)|família]] [[Cobitidae]] endémica la cuenca el [[riu Alagón]], en [[Estremaura]]. Enantis se creiba qu'era una subespécii de ''[[Cobitis paludica]]'', peru agora es tratá comu una espécii diferenti originá pol aislamientu geográficu.<ref name="estatus">Pérez-Bote, J.L., [http://www.dip-badajoz.es/publicaciones/reex/rcex_1_2002/estudios_10_rcex_1_2002.pdf ''Estatus y conservación de la ictiofauna en Extremadura'']</ref>

== Descrición ==
Se trata dun pezi relativamenti aplanau, con un longol menol de 10 [[centímetru]]s. A la contra qu'el restu los sus parientis, tien los barbillonis bucalis cortus abondu, a vezis cuasi invisibris. Las sus aletas, en general, son tamién más cortinas.

La espécii pressenta un huerti [[dimorfismu sessual]], huendu las hembras muchu mayoris que los machus. La [[freça]] aconteci entri [[abril]] i [[juñu]].<ref name="viciopesca">[http://www.viciopesca.net/pages/colmilleja.php#colmillejaa Viciopesca.net. ''Colmillejas: Colmilleja del Alagón''].</ref> Son [[ovíparu]]s i no realizan cudiaus parentalis dingunu.<ref name="educarex">http://contenidos.educarex.es/mci/2003/19/especies/colmillejadelalagon.htm</ref>

== Destribución i ábita ==
Es una espécii [[endémica]] la [[Península Ibérica]]. La su ária destribución tien unus 50 [[km²]], i abita preferentimenti enos tramus con hondus con pieras de los culsus meyus i altus de los [[riu]]s i arroyus pretenecientis a la cuenca el riu Alagón,<ref name="mma">[[Ministerio de Medio Ambiente]]: http://www.mma.es/secciones/biodiversidad/inventarios/inb/atlas_Peces/Cobitis_vettonica.htm</ref> ena [[província Caçris]] i, mu puntualmenti, nel sul de la [[província de Salamanca]]. Prefii, pol tantu, auguas craras i ossigenás que, amás, están más a salvu la entervención umana.

== Conselvación ==
Pol me la su poca capaciá dispersión, la degradación del su abitaeru pol parti el ombri i su utilización comu cebu vivu, las sus puebracionis án sufriu un gravíssimu descensu. Estu, agravau pola su escrusiviá i pola presséncia espéciis essóticas competioras, a propiciau que la [[Junta de Extremadura]] la encluya ena lista d'espéciis amenazás, catalogándola comu "Sensible a la alteración de su hábitat".<ref>[http://www.extremambiente.es/index.php?option=com_content&view=article&id=1353&Itemid=165 Catálogo Regional de Especies Amenazadas de Extremadura]</ref>

== Huentis ==

=== Notas ===
{{Lista notas}}

=== Referéncias ===
{{Listaref}}

=== Bibliografía ===
*Pérez-Bote, J.L., ''Los peces de Extremadura''. Universitas editorial, [[Baajó]]
*Pérez-Bote, J.L., ''Peces. Claves para la identificación de la fauna extremeña''. [[Univelsiá d'Estremaura]], Servicio de Publicaciones. [[Caçris]], [[2000]]

== Atijus ==
*[http://atlas.drpez.org/Cobitis-vettonica-fotos Fotos de ''Cobitis vettonica'' en Dr. Pez]

[[Category:Fauna]]
