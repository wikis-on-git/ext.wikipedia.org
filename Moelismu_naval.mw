[[Image:Buenos Aires Modelismo Naval.jpg|thumb|right|200px|Velerus telidirihius]]

El '''modelismu naval''' consisti ena costrución de maquetas de barcus, desistiendu dos grandis corrientis; una e '''maquetismu estáticu''', i otra e '''maquetismu navegabli'''.

Ena primera, se pretendi hazel un moelu reuciu lo mas paiciu posibri a una navi rial, desistenti ena atualiá u nu, peru tratandu e logral la mayol fideliá posibri con respetu al orihinal, ena segundera, prima la posibiliá e navegal el moelu, inque tamién se le añiin toa crasi e detallis rialísticus. En moelus navegabris, se chega inclusu a creal lanzaeras de misilis con petardus representandu los proyetilis, radaris i cañonis móvilis, u chiminias que espulsan vapol.

Pal primel chascu, son hundamentalis los estuyus i envestigacionis estóricas, pal segunderu, se realizan a vezis inclusu estuyus avanzaus d´enhenieria, peru lo mas común en tolos chascus es el componenti lúdicu e la tarea.

En el maquetismu estáticu, puemus deferencial dos crasis en hunción de los materialis i ténicas a utilizal; '''maquetismu estáticu en maera''' i '''maquetismu estáticu en plásticu'''. 

La maera se gasta normalmenti pa creal moelus de barcus de vela fabricaus ena rialiá en maera, cumu el galeón u el naviu. Se puein creal a partil de kits de fabricantis u bien, partiendu e planus distribuius pol fabricantis u museus i creandu unu mesmu las piezas de maera de horma artesanal. Se complementan los moelus con piezas de latón hundiu u otrus metalis cumu son cañonis, mascaronis de proa u castillus de popa.   

Nel chascu el plásticu se reproucin barcus moernus, cumu fragatas i carguerus fabricaus en metal, heneralmenti partiendu e kits fabricaus pol multitú e fabricantis. Estus moelus se ensamblan con colas, i se pintan a manu u con aerógrafu, i pa terminal, se le colocan pegatinas colos emblemas i ensinias encluias.

== Enlacis ==

*[http://www.modelistasnavales.com.ar Páhina prencipal "Asociación Amigus el Moelismu Naval"]
*[http://www.cuadernamaestra.com Forus de moelismu naval "La Cuaderna Maestra"]
*[http://www.modelismonaval.com Páhina prencipal "Puertal de moelismu naval"]
*[http://www.ship-models.eu Ship-models.eu] ''(en ingrés)''

[[Category:Moelismu]]

[[bg:Корабомоделизъм]]
[[ca:Modelisme naval]]
[[cs:Model lodi]]
[[de:Schiffsmodell]]
[[en:Ship model]]
[[es:Modelismo naval]]
[[fr:Modélisme naval]]
[[it:Modellismo navale statico]]
[[ja:船舶模型]]
[[pl:Modelarstwo okrętowe]]
[[pt:Nautimodelismo]]
[[ru:Судомоделизм]]
[[sv:Skeppsmodell]]
