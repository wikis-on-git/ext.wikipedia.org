[[File:Rola.jpg|thumb|''Una rola aposá'']]
[[File: Кольчатая Горлица.ogg|thumb]]
La '''rola''' [[IPA|[ˈrola]]] (nom. cient. ''Streptopelia decaocto'') es un'avi dela familia delas colúmbidas que más s'á destendíu en el sigru XX por toa [[Uropa]]. Comparantis conas palomas, peru más garetas i finas, se destacan pol colol ceniza más o menus huerti i el collal al pescueçu de destintu colol que la pruma.

== Sinonimia ==
Las ''rolas'' tamién se llaman '''''rulas''''' i mesmu '''''tórtolas'''''.

== Esparramamientu ==
Alo primeru, esta avi vivía enas partis templás del esti d'Uropa, Asia ata llegal al [[Japón]]. Sin embargu, alo largu del sigru XX s'á destendíu por toa [[Uropa]], llegandu ata [[Escandinavia]] i el Árticu. Ena península Ibérica començó a assental-si palos añus 60, peru comu son avis mu sociablis i de buena adatación, denseguía se multiplicarun. 

== Morfología ==
Midin unus 30-32 cm, con prumas que ván del pardu claru al cenizu o brancu. Tien un collal escuru nel pescueçu.

== Comportamientu ==
Se vein en sitius urbanus en jardinis, techus, entenas i árvolis. El níu lo apreparan con raminas i fusca en árvolis, tuviendu ata cincu posturas por añu de dos uevus. Los boqueronis son alimentaus delos pairis duranti las dos-tres semanas primeras de vía, tras las que prencipian a comel solus.

[[Category: Avis]]
