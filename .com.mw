'''.com''' (el ingrés '''''com'''mercial'', comercial) es un domiñu d'internet henéricu que horma parti el sistema e domiñus d'internet. El domiñu .com es unu los domiñus orihinalis d'internet, hue estableciu en Eneru e 1985 i ogañu es llevau pola compañia VeriSign.

El términu '''puntucom''' u '''puntu com''' á pasau a desinal henéricamenti nel luengahi coloquial i e negocius a las compañias que heneran la mayol parti la su ativiá económica dendi internet.

Los domiñus .com huerun creaus pa usu comercial, sin embargu, ogañu nu desistin restricionis particularis pal rustrihu e nuevas direcionis. Enus añus 1990, .com se convirtió nel domiñu mas frecuentementi gastau pa páhinas web, especialmenti las de usu comercial. La introución el domiñu henéricu .biz, restrinhiu a negócius, nu á tiniu mayol impatu ena populariá e .com.

Si bien cualisquiel compañia nel mundu puei rustril un domiñu .com, una tupa paisis tienin domiñus de segunderu nivel con propósitu similal. Los nombris desus domiñus llevan nombris de la horma .com.xx ondi xx es el nombri el correspondienti pais. Angunus sabulugaris son Austrália (.com.au), Reinu Uñiu (.co.uk), Méhicu (.com.mx), Nueva Zelanda (.co.nz), China (.com.cn), Hapón (.co.jp), España (.com.es), Veneçuela (.com.ve), Perú (.com.pe), Arhentina (.com.ar), Colómbia (.com.co) i Guatemala (.com.gt).

[[Category:Enhormática]]
