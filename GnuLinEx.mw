{| {{fichabonita}}
|+ <big>'''GnuLinEx'''</big>
|-
| style="background:#efefef;" align="center" colspan="2" |
{| border="0" cellpadding="2" cellspacing="0"
|-
| align="center" width="140" | [[File:Logo linex nuevo peque.jpg|center|100px]]
|}
|-
| '''Esarrollaol''' || Equipu de desarrollu<br />de GNULinEx
|-
| '''Moelu d'esarrollu''' || FOOS
|-
| '''Núcliu''' || Linux
|-
| '''Crasi e núcliu''' || Monolíticu
|-
| '''Entrihazi gráfica<br />pol defetu''' || GNOME
|-
| '''Licéncia''' || GPL
|-
| '''Úrtima velsión<br />estabri''' || 9 d'Eneru<br />de 2009
|-
| '''Estau atual''' || En desarrollu
|-
| '''Páhina web''' || [http://www.linex.org www.linex.org]
|-
|}
'''GnuLinEx''' es una distribución de software libri basá en Debian Linux.

Está apuchau pola Conseheria d'Infraestruturas i Desarrollu Tenulóhicu la [[Comuniá Autúnoma]] d'[[Estremaura]], siendu pioneru i secundau pol otrus olganismus púbricus i privaus del restu d'España. Duranti un periu considerabri e tiempu, la comuniá estremeña ofreció tamién apoyu a la d'[[Andaluzia]] (la cual s'ispiró en GnuLinex pa esarrollal Guadalinex) nel emprantaeru e solucionis abiertas en coléhius, alministración, ec.

La úrtima velsión estabri hue empuntá a internet el 9 d'Eneru de 2009, con Gnome 2.22, Xorg 7.3, i Kernel Debian-Lenny.

== Prencipal software incluiu ==
En heneral, tolas velsionis gastan las siguientis apricacionis:
# Suite d'oficina e cóigu abiertu '''OpenOffice.org''' con :
## Procesaol de testus i eitol de HTML
## Pograma e cárculu
## Presentacionis
# Vezerus de correu eletrónicu i de USENET
# Escrucaol web, Iceweasel (Lenix), Firefox (2006), i Opera en velsionis anterioris a la 2006.
# Pogramas d'eición d'afotugráfias
## Gimp

Cabi destacal qu'el Linex Lenix gasta efetos Compiz i trai una tupa pogramas más que las velsionis anterioris de seri (Amule, Bittorrent Transmission, Amsn, Pidgin, Firestarter...), inque los nombris nu as siu estremeñizaus.

[[File:Escrucaol Mozilla Firefox.png|300px|right|Escrucaol en Linex]]
== Vertuis ==
# Estabiliá
# Facil istalación
# Libri distribuieru i usu
# Práticamenti libri e virus enhormáticus
# Sin costis pol pagu e licéncias
# Adatación al español (los pogramas vinin arrepresentaus pol emportantis figuras la literatura, céncia, ec.)

== Defetus ==
# En pocas tiendas se puei mercal un ordenaol con ''GnuLinEx'' preistalau. Esti "pobrema" es produtu los alcuerdus entri Microsoft i los fabricantis de hardware, nu e dengún sistema operativu.
# Los nombris duna tupa pogramas contenius ena distribución án siu chambaus pol otrus relacionaus con Estremaura, lo que puei hazel enteosu el usu u deprendiçahi en ocasionis, inque ena velsión 2004 s'á incluiu la posibiliá d'otal polos iconus i nombri orihinalis de tolas apricacionis incluias en ''GnuLinEx''. De cualisquiel mó, albondus usuárius lo ven cumu una virtú, ya que les ayua a recuerdal las sus apricacionis preferias con nombris comunis i sin angricismus. Ena úrtima velsión de GNU Linex, los nombris nu ás siu estremeñizaus, haziendu mas acessibri el sistema operativu a los nu estremeñus.

== Linex Coléhius ==
Es una variación de ''GnuLinex'' orientá a los eucaoris. Está hormau pol tres perfilis d'usuáriu, ca unu dellus, pa un ciclu e primária. Tós están presonalizaus i llenus de contenius i software eucativu pa ca alunu.

== Usuárius ==
En Mayu e 2003, s'abian distribuiu 200.000 CDs de LinEx de bardi pol mé los diárius localis, s'abian descargau 70.000 imahin del sistema operativu dendi el sitiu web la distribución. Alreol del 10% los abitantis d'Estremaura pudrian gastal LinEx.

== Prémius conseguius ==
* Prémiu que concei la ''Asociación de Usuarios de las Telecomunicaciones (AUTEL)'' al esarrollu e servícius avançaus de Tenulohias la Enhormación i la Comunicación (Otubri e 2002)
* Prémiu la "Asociación de Usuarios Españoles de Linux (Hispalinux)" a la [[Hunta d'Estremaura]], pol esarrollu e gnuLinEx (Noviembri e 2002)
* Prémiu "Computerworld 2003" a la Conseheria d'Eucáncia, Céncia i Tenulohia la Hunta d'Estremaura pola criación de gnuLinEx (Marçu e 2003)
* Prémiu "Vettonia, voz Castúa" al conseheru d'Eucáncia, Céncia i Tenulohia, conceiu pola "Agrupación Extremeña de Alcorcón", pol esarrollu e gnuLinEx (Húniu e 2003)
* Prémiu Uropeu la Enovación Rehional, Categoria e Socieá la Enhormación, otorgau pola Comisión Uropea nel marcu el Pograma Rehional Uropeu d'Acionis Enovaoras i entregau nel prenu el Comité las Rehionis, en Bruselas, el 22 d'Abril de 2004.

== GnuLinEx enos Estitutus d'Eucáncia Secundária ==
Ogañu gnuLinEx s'alcuentra prencipalmenti enos estitutus púbricus d'eucáncia secundária la comuniá estremeña, cuentandu con un ordinaol (con gnuLinEx istalau) pol ca dos alunus u pol ca mesa, pa sel mas desatus.

== Atijus ==
* [http://www.linex.org http://www.linex.org Web oficial]
* [http://www.gnulinex.net/ GnuLinEx Pyme]
** [http://linexdebs.gnulinex.org Linexdebs]
* [http://www.linexcolegios.com http://www.linexcolegios.com]: la web mas completa al tentu Linex Coléhius, con manualis, atihus, artículus...
* [http://alasombradeltomate.es/2007/07/27/efindex-2/ Entrevista a un profesol estremeñu d'ESO i Bachilleratu que gasta Linex nel aula]

[[Category:Enhormática]]
