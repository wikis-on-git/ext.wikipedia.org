{| {{fichabonita}}
|+ <big>'''GnuLinEx'''</big>
|-
| style="background:#efefef;" align="center" colspan="2" |
{| border="0" cellpadding="2" cellspacing="0"
|-
| align="center" width="140" | [[Image:Logo linex nuevo peque.jpg|center|100px]]
|}
|-
| '''Esarrollaol''' || Equipu d'Esarrollu<br>e GNULinEx
|-
| '''Moelu d'esarrollu''' || FOOS
|-
| '''Núcliu''' || Linux
|-
| '''Crasi e núcliu''' || Monolíticu
|-
| '''Entrihazi gráfica<br>pol defetu''' || GNOME
|-
| '''Licéncia''' || GPL
|-
| '''Úrtima velsión<br>estabri''' || 19 e Húniu<br>e 2006
|-
| '''Estau atual''' || En esarrollu
|-
| '''Páhina web''' || [http://www.linex.org www.linex.org]
|-
|}
'''GnuLinEx''' es una distribución de software libri qu'inclui el kernel Linux i está basá en Debian GNU/Linux i GNOME, cuentandu con OpenOffice.org cumu Suite Ofimática, entri algotras apricacionis.

Está apuchau pola Conseheria d'Infraestruturas i Esarrollu Tenulóhicu la Comuniá Autónuma d'[[Estremaura|Estremaura]] ([[España|España]]), siendu pioneru i secundau pol otrus olganismus púbricus i privaus del restu d'España. Duranti un periu considerabri e tiempu, la comuniá estremeña ofreció tamién apoyu a la d'[[Andalucia|Andalucia]] (la cual s'ispiró en GnuLinex pa esarrollal Guadalinex) nel emprantaeru e solucionis abiertas en coléhius, alministración, ec.

El 19 e Húniu e 2006 se liberó ''GNULinex 2006'', con Gnome 2.14.1, Xorg 6.9, i Kernel 2.6.16.

==Prencipal software incluiu==
#Suite d'oficina e cóigu abiertu '''OpenOffice.org''' 2.0.2 :
##Procesaol de testus i eitol de HTML
##Oha e cárculu
##Presentacionis
#Vezerus de correu eletrónicu i de USENET
#Escrucaol web, Firefox. Opera en velsionis anterioris a la 2006.
#Pogramas d'eición i retoqui afotugráficu
##Gimp 2.2.11

==Vertuis==
# Estabiliá
# Facil istalación
# Libri distribuieru i usu
# Práticamenti libri e virus enhormáticus
# Sin costis pol pagu e licéncias
# Adatación al español (los pogramas vinin arrepresentaus pol emportantis figuras la literatura, céncia, ec.)

==Defetus==
# En pocas tiendas se puei mercal un ordenaol con ''GnuLinEx'' preistalau. Esti "pobrema" es produtu los alcuerdus entri Microsoft i los fabricantis de hardware, nu e dengún sistema operativu.
# Los nombris duna tupa pogramas contenius ena distribución án siu chambaus pol otrus relacionaus con Estremaura, lo que puei hazel enteosu el usu u deprendiçahi en ocasionis, inque ena velsión 2004 s'á incluiu la posibiliá d'otal polos iconus i nombri orihinalis de tolas apricacionis incluias en ''GnuLinEx''. De cualisquiel mó, albondus usuárius lo ven cumu una virtú, ya que les ayua a recuerdal las sus apricacionis preferias con nombris comunis i sin angricismus.

==Linex Coléhius==
Es una variación de ''GnuLinex'' orientá a los eucaoris. Está hormau pol tres perfilis d'usuáriu, ca unu dellus, pa un ciclu e primária. Tós están presonalizaus i llenus de contenius i software eucativu pa ca alunu.

==Usuárius==
En Mayu e 2003, s'abian distribuiu 200.000 CDs de LinEx de bardi meyanti los diárius localis, s'abian descargau 70.000 imahin del sistema operativu dendi el sitiu web la distribución. Alreol del 10% los abitantis d'Estremaura pudrian gastal LinEx.

==Prémius conseguius==
* Prémiu que concei la ''Asociación de Usuarios de las Telecomunicaciones (AUTEL)'' al esarrollu e servícius avançaus de Tenulohias la Enhormación i la Comunicación (Otubri e 2002)
* Prémiu la "Asociación de Usuarios Españoles de Linux (Hispalinux)" a la [[Hunta d'Estremaura|Hunta d'Estremaura]], pol esarrollu e gnuLinEx (Noviembri e 2002)
* Prémiu "Computerworld 2003" a la Conseheria d'Eucáncia, Céncia i Tenulohia la Hunta d'Estremaura pola criación de gnuLinEx (Marçu e 2003)
* Prémiu "Vettonia, voz Castúa" al conseheru d'Eucáncia, Céncia i Tenulohia, conceiu pola "Agrupación Extremeña de Alcorcón", pol esarrollu e gnuLinEx (Húniu e 2003)
* Prémiu Uropeu la Enovación Rehional, Categoria e Socieá la Enhormación, otorgau pola Comisión Uropea nel marcu el Pograma Rehional Uropeu d'Acionis Enovaoras i entregau nel prenu el Comité las Rehionis, en Bruselas, el 22 d'Abril de 2004.

==GnuLinEx enos Estitutus d'Eucáncia Secundária==
Ogañu gnuLinEx s'alcuentra prencipalmenti enos estitutus púbricus d'eucáncia secundária la comuniá estremeña, cuentandu con un ordinaol (con gnuLinEx istalau) pol ca dos alunus u pol ca mesa, pa sel mas desatus.

== Atihus ==
* [http://www.linex.org http://www.linex.org Web oficial]
* [http://www.gnulinex.net/ GnuLinEx]
** [http://linexdebs.gnulinex.org Linexdebs]
* [http://www.linexcolegios.com http://www.linexcolegios.com]: la web mas completa al tentu Linex Coléhius, con manualis, atihus, artículus...
* [http://alasombradeltomate.es/2007/07/27/efindex-2/ Entrevista a un profesol estremeñu d'ESO i Bachilleratu que gasta Linex nel aula]

[[Category:Enhormática]]

[[ar:جنو لين إكس]]
[[ca:GnuLinEx]]
[[de:LinEx]]
[[en:GnuLinEx]]
[[es:GnuLinEx]]
[[fr:GnuLinEx]]
[[gl:Linex]]
[[pt:LinEx]]
[[ro:GnuLinEx]]
[[simple:GnuLinEx]]
