El '''gerundivu''' [[IPA|[hɛɾʊn̪ˈdiβu]]] (del [[luenga latina|latín]] ''gerundivum'' [[IPA|[g<sup>j</sup>ɛrʊn̪ˈdiːwʊm]]]) es una holma nominal el verbu, gastau nangunas luengas.

== El gerundivu en latín ==
=== Morfologia ===
El gerundivu latinu morfologicamenti es un aljetivu verbal (particípiu huturu passivu), con basi el tema presenti, vocal atijanti, sufiju ''-nd-'' i telminacionis ''-us, -a, -um'' própia los aljetivus tres telminacionis. Una holma comu ''amandus'' se compón duna raís ''am-'', vocal atijanti -''a''-, sufiju -''nd''- i desinéncia -''us'' el [[nominativu]]. Comu aljetivu que es, se declina en tolos casus, enos dos númirus i enos tres génirus, del siguienti mó:

{| border="1" width="60%" style="text-align: center; vertical-align: middle;"
|-----
|  '''CASU\GÉNIRU'''||'''MASCULINU''' || '''FEMININU''' || '''NEUTRU'''
|-----
| || s/p || s/p || s/p
|-----
| [[nominativu]] ||amandus/amandī||amanda/amandae ||amandum/amanda
|-----
| [[acusativu]] ||amandum/amandōs||amandam/amandās ||amandum/amanda
|-----
| [[genitivu]]  ||amandī/amandōrum||amandae/amandārum||amandī/amandōrum
|-----
| [[dativu]]  ||amandō/amandīs||amandae/amandīs||amandō/amandīs
|-----
| [[ablativu]]  ||amandō/amandīs||amandā/amandīs||amandō/amandīs
|}

=== Sintassi ===
En huendu un aljetivu, tien que concordal en géniru, númiru i casu con el nombri que le rigi. Participa ena nombrá “costruición gerundial”, lo mesmu qu’el [[gerúndiu]], con el qual no se tien que conhundil: el gerundivu es un aljetivu verbal que concuerda con el núcliu el sintama, mentris que el gerúndiu es un sustantivu verbal, núcliu sintama i que comu verbu puei lleval comprementus. V. gr.: ''cupidus pilae emendae'' “deseosu de que la pelota seya mercá” (costrución gerundial con gerundivu). A la escontra, esta mesma oración con gerúndiu sedria ''cupidus pilam emendi'' “deseosu de mercal la pelota”.

== Bibliografia ==
* Bassols de Climent, M., ''Sintaxis latina'', Mairil, CSIC, 1992<sup>10</sup>.
* Rubio Fernández, L., González Rolán, T., ''Nueva gramática latina'', Mairil, Coloquio Editorial, 1990<sup>3</sup>.

[[Category:Holmas nominalis el verbu]]
