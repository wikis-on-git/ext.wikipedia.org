[[File:Tratado de amores de Arnalte y Lucenda.jpg|250px|thumb|right|Portâ ''Arnalte y Lucenda'', [[Burgus]], 1491.]]
'''Diego de San Pedro''' [[IPA|[ˈdjeɣo ðe sam ˈpeð̪ɾo]]] (en castellanu antíguu ''Diego de Sant Pedro'') hue un poeta i escreviol español del sigru XV.

== Via ==
No se tienen muchas enteracionis a tentu la via d’esti autol i las poquinas que essistin están abarullás, por mol d’otrus Diegos de Sant Pedro de pa las mesmas fechas<ref>Whinnom, “Was Diego de San Pedro a converso? A re-examination of Cotarelo’s documentary evidence”, B. H. S. XXXIV, 1957</ref>.
Las enteracionis palran de vel siu Diego hialgu que vivió ena segunda metá el sigru XV i que las sus obras son de denpues de 1470 (enque se espubricarun ena última décaa sigru). Los demás datus se puein destrael de los prólogus las sus obras, enque comu aconteci siempri enos datus autobiográficus endrentu la ficion, tienin que entendel-se con cudiau. Assín pareci que sirvió an cá el condi d’Urueña, que gozava de agarris ena corti isabelina, que conocia i tratava con Marina Manuel, bisnieta de don Juan Manuel i que puu vel participau ena guerra Graná. En unas [[décima]]s que escrevió nel ''Desprecio de la Fortuna'', pieça maura, s’arrepienti de los sus anterioris escritus.

== Obra ==
L’obra Diego de San Pedro s’encasulla endrentu el relatu sentimental que mestura várias hormas (prosimetria, carta, sermón). Sus testus huerun de los mas traduzius i leius nel sigru XVI. Escrevió várias obras:
* ''Tractado de amores de Arnalte y Lucenda''. Hue de las sus obras mas conocias en toa [[Uropa]] i tien hondón palaciegu.
* ''Cárcel de amor'' (espubricâ en 1492). Obra amol bella por usu la alegoria i destintus procedimientus estilísticus i narrativus que la llevarun a sel un auténticu ''best-seller'' entre los sigru XVI i XVII.
* ''Sermón''. Sermoninu adotrinaol pa cural las cutas los namoraus.
* ''Pasión trovada''.
* ''Desprecio de la fortuna''. Poema que apareci nel ''Cancionero General'' de [[Hernando del Castillo]].

== Huentis ==
{{listaref}}

== Bibliografia ==
*Diego de San Pedro, ''Cárcel de amor. Arnalte y Lucenda. Sermón'', ed. J. F. Ruiz Casanova, [[Mairil]], Cátedra, 2004<sup>3<sup>.


[[Category:Escrebioris]]
{{DEFAULTSORT:San Pedro, Diego de}}
