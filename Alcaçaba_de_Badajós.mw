[[Image:Badajoz panoramica.jpg|right|250px|thumb|El núcleu hundacional de [[Badahó|Badahó]], presidiu pola Alcaçaba, asiahá a orillas de [[Guadiana|Guadiana]] sobri el lombu la Muela.]]

La '''Alcaçaba e Badahó''' es un recintu amurallau asiahau nel lombu la Muela, arrodeandu l'antigua [[Badahó|Badahó]] de la epoca musulmana. Tal i cumu se conserva ogañu, hue costruia polos almohadis nel sigru XII, inque tiini el su orihin ena celca que ya nel sigru IX se costruyó al hundal la ciá. Es la mayol [[Alcaçaba|alcaçaba]] d'[[Uropa|Uropa]].

== Estória ==
[[Image:Vista desde el adarve dela Alcazaba de Badajoz.JPG|right|250px|thumb|Adarvi l'Alcaçaba e Badahó]]

El orihin de l'Alcaçaba s'alcuentra ena hortificación que crió Ibn Marwan nel lombu la Muela al asentalsi en Badahó, nel sigru IX. Se trataba d'una cerca d'argamasa e barru i ladrillu.

Esta obra hue consoliá en 1030 pol Abdallah Ibn el-Aftas (Almanzor I de Badahó)
que la convirtió nuna muralla e piera i cal.

Posteriolmenti, alreol el 1170, hue definitivamenti arrepará, hortalecia i ampriá pol ordin del califa almohadi Abu Yaqub Yusuf. Nesta obra l'Alcaçaba adataria práticamenti el aspetu que presenta uguañoti.

==Torris==
*'''Torri d'Espantaperrus''' 
*'''Torri la Horca'''.
[[Image:Puerta del Capitel (Parte posterior).JPG|right|thumb|220px|Parti posteriol la Puerta el Capitel]]
*'''Torri las Sieti Ventanas'''.
*'''Torri las Doncellas'''.

Endrentu la hortificación desistin algotras torris:
*'''Torri e Santa Maria''', ondi s'asiahó la Catedral de Badahó tras la conquista cristiana.
*'''Torri el Paláciu Episcopal'''.

== Puertas ==
*'''Puerta el Capitel''': puerta en recou abierta nel francu ociental de l'alcaçaba, prósima al Arcu el Pesu, entri la Praça Arta i la Praça e San Hosi. Recibi el su nombri dun capitel asiahau sobri el arcu la puerta esteriol.
*'''Puerta la Coraça''' u e la Traición: está asiahá nel setol noroesti l'alcaçaba, prósima a riu Guadiana. Traicionalmenti se la conoci pol sel la puerta ondi el rei purtugués Alfonso Enríquez ententó ahuyil del rei Fernando II de Lión en 1169, aluspués d'entental tomal la ciá, qu'estaba en manus de rehentis musulmanis, feudatárius del rei lionés.
*'''Puerta e Yelvis''' u e Carrus: frenti al conventu las Adoratricis, ena parti ociental l'alcaçaba.
*'''Puerta el Alpendis'''.
*'''Puerta e Méria'''.
[[Image:Palacio de los Duques de Feria.JPG|right|thumbnail|220px|Paláciu los Duquis de Féria]]
== Palácius ==
*'''Paláciu los Duquis de Féria''', ondi s'asiaha uguañoti el Museu Arqueolóhicu Provincial.

== Tamién guipal ==
*[[Alcaçaba|Alcaçaba]]
*[[Badahó|Badahó]]

== Atihus ==
*[http://www.aytobadajoz.es/es/ayto/monumentos/monumento/168/alcazaba L'alcaçaba ena páhina el Ayuntamientu e Badahó]
*[http://www.castillosnet.org/programs/castillosnet.php?tip=inf&dat=badajoz/BA-CAS-002 Alcaçaba e Badahó en Castillos.net]

[[Category:Costrucionis melitaris]]

[[eo:Alkazabo de Badajoz]]
[[es:Alcazaba de Badajoz]]
[[pt:Alcáçova de Badajoz]]
