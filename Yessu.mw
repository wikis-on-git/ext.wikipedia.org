El '''yessu''' es un mineral compuestu hundamentalmenti pol sulfatu cálcicu. S'alcuentra ena naturaleza, i nu es mestel hazeli cámbeus pa sel gastau en costrución.

==Componentis==
*Alhés: holmau pol sulfatu cálcicu di-idratau. Se trata duna roca sedimentárea cálcica un efervescenti colos áceus.
*Anidrita: holmá pol sulfatu cálcicu anídriu. Possei mayol compaciá i dureça qu'el alhés, i un toma áugua d'idratación.
*Algotrus:
:*Selenita: varieá encolora i trasparenti.
:*Espatu satinau: agregau de fibras compatas.
:*Alabastru: material finu i granulau.

==Fraguau==
El fraguau del yessu consisti ena holmación del sulfatu cálcicu di-idratau pol mé el sulfatu cálcicu emi-idratau i áugua.

El fraguau dependerá de:
*La temperatura el áugua d'amassau.
*El volumin d'áugua d'amassau.
*La finura el yessu.
*El úsiu d'aceleraoris u retardaoris.

La duración del fraguau del yessu puei sel miiu pol mé l'abuhas de Vicat.

==Propieais==
El yessu es un material de bahas resisténcias (i cola umeá perdi albondas).

Nu es mu solubri en áugua, peru sí mu permeabri i asorventi. 

Hunciona mu bien cumu asorventi acústicu i regulaol térmicu (amás, sirvi cumu elementu de proteción passiva contra el huegu).

Cabi destacal qu'el yessu corroi el aceru.

S'arrehunta mal ena maera, bien a la roca i mu bien a produtus siderúlhicus.

==Éndici de pureça ''(EP)''==
El éndici de pureça el yessu puei miilsi pol mé la ecuación:
<center>''EP=1,7*A*B''</center>
''Ondi ''A'' es la cantiá d'áugua mesturá (%), i ''B'' la propolción de SO3 (%)''

Sigún seya el éndici de pureça ''(EP)'', el yessu se crassificará en:
*Yessu gruessu (YG): ''EP'' ménimu del 75%
*Yessu finu (YF): ''EP'' ménimu del 80%
*Yessu pa prefabricaus (YP): ''EP'' ménimu del 85%
*Escayola:
:*Normal (E-30): ''EP'' ménimu del 90%
:*Especial (E-35): ''EP'' ménimu del 92%

==Ússius==
*Revestimientus:
:*Guarnecius:
::*A güena vista u maestrau.
:*Enlucius:
::*Açoncha el guarneciu.

*Morteru de yessu

*Estucu: yessu con añiius pa que seya possibri limpialu.

*Moldis

[[Category:Enhenieria]]
