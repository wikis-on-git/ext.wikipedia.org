[[File:Mitochondria, mammalian lung - TEM.jpg|thumb|250px||Imagen obtenía por microscopía electrónica del tejíu pulmonar d'un mamíferu, se visualizan dos mitocondrias.]]

Las '''mitocondrias''' son [[orgánulu]]s [[célula|celularis]] encargaus de suministral la mayor parti la [[nirgía]] necesaria pala actividá celular ([[respiración celular]]). Actúan, por lo tantu, comu centralis nirgéticas la célula y sintetizan [[Adenosín trifosfato|ATP]] a espensas los carburantis metabólicus ([[glucosa]], [[ácidus grasus]] y [[aminoácidus]]). La mitocondria presenta una [[Sistema de endomembranas|membrana]] esterior permeabli a [[ión|ionis]], [[metabolitu]]s y una jartá [[polipéptidu]]s. Eso es debíu a que contieni [[proteína]]s que forman porus llamaus [[porina]]s o [[Potencial de acción|VDAC]] (canal aniónicu dependienti de voltaji), que permitin el pasu de [[molécula]]s e jata 10&nbsp;[[kDa]] de massa y un diámetru aproximau de 2&nbsp;[[nm]].

== Malotias mitocondrialis ==

El ADN mitocondrial humanu contieni información genética pa 13 proteínas mitocondrialis y argunus [[ARN]];<ref name="Dev">Devlin, T. M. 2004. ''Bioquímica'', 4ª edición. Reverté, Barcelona. ISBN 84-291-7208-4</ref> no obstanti, la mayoría las proteínas las mitocondrias procedin e genis localizaus en el ADN del [[núcleu celular]] y que son sintetizás por [[ribosoma]]s libris del [[citosol]] y aluegu importás pol organelu. S'án descritu más e 150 malotias mitocondrialis, comu la [[enfermedá de Luft]] o la [[neuropatía ótica hereditaria de Leber]]. Tantu las [[mutacionis]] del ADN mitocondrial, comu del ADN nuclear dan lugar a malotias genéticas mitocondrialis, qu'originan un mal huncionamientu de procesus que se desarrollan en las mitocondrias, com'alteracionis e [[enzima]]s, ARN, componentis e la cadena de transporti de electronis y sistemas e transporti la membrana interna; una jartá d'ellas afectan al [[músculu esqueléticu]] y al [[sistema nerviosu central]].

El ADN mitocondrial pué dañalsi con los [[radicalis libris]] formaus en la mitocondria;<ref>Bejarano I, Espino J, González-Flores D, Casado JG, Redondo PC, Rosado JA, Barriga C, Pariente JA, Rodríguez AB (2009). "[http://www.ncbi.nlm.nih.gov/pmc/articles/PMC3614781/ Role of Calcium Signals on Hydrogen Peroxide-Induced Apoptosis in Human Myeloid HL-60 Cells]". International Journal of Biomedical science '''5(3)''': 246-256.</ref> asina, [[malotias degenerativas]] relacionás con el [[envejecimientu]], comu la [[enfermedá de Parkinson]], la [[enfermedá d'Alzheimer]] y las [[cardiopatía]]s puén tenel relacionis con lesionis mitocondrialis.<ref name=Dev/>

== Véasi tamién ==

* [[Eva mitocondrial]]
* [[Plastu]]
* [[Anticuerpus antimitocondrialis]]
* [[Cloroplastu]]
* [[Proteína inhibiora]]
* [[Poro de transición e permeabilidá mitocondrial]]
* [[Oncocitu]]
* [[Transmisión del mtADN paternu]]
* [[Partícula submitocondrial]]

== Huentis ==
{{Listaref|2}}

== Atijus ==
{{commonscat|Mitocondria}}
* [http://www.Mitodb.com Mitodb.com] – Basi de datus d'enfermadis mitocondrialis.
* [http://www.mitochondrial.net Mitochondria Research Portal] en mitochondrial.net
* [http://www.cytochemistry.net/Cell-biology/mitoch1.htm Mitocondrias: L'arquitectura dicta la hunción] en cytochemistry.net
* [http://www.mitophysiology.org/ MIP] Mitochondrial Physiology Society
* [http://mitominer.mrc-mbu.cam.ac.uk MitoMiner – Una basi de datus proteómica mitocondrial] en [[MRC Mitochondrial Biology Unit]]
* [http://ccdb.ucsd.edu/sand/main?stype=lite&keyword=mitochondrion&Submit=Go&event=display&start=1 Mitochondrion – Cell Centered Database]
* [http://www.wadsworth.org/databank/electron/cryomito_dis2.html Videu Clip de mitocndrias de hígadu de rata por tomografía crio-electrónica]

[[Category:Mitocondria]]
[[Category:Respiración celular]]
[[Category:Orgánulus]]
