El '''eólicu''' era dialeutu el griegu palrau ena zona nororiental los antíguus territórius elenus i al norti la costa minorasiática i en [[Lesbu]]. 
[[File:Ancient greek dialects-en.svg|thumb|500px|right|Mapa los dialeutus griegus antíguus]]
== Domiñus ==
Enantis la llegá los hónius a la costa anatólia, los eólius se bian destendiu dendi [[Tessália]] hata pa [[Lesbu]], [[Quiu]], [[Esmirna]] i las [[Clazómenas]], pal sigru IX e. C., hincandu la su palra i costumbris. La huerça destus sítius esprimentarun una contaminación con el hóniu que sedria el dialeutu griegu predominanti nel [[mari Eheu|Eheu]] i ena costa anatólia, ecetuandu [[Tessália]], nel continenti. Allina conselvó rasgus arcaizantis que se perdierun enas islas u en Ásia. Hunta el [[Ática]], ena zona beócia se destendió tamién el eólicu, que queó cumu encravi lingüísticu entri palrantis hónicus i dóricus. 

Desti heitu, los tres prencipalis sugrupus dialeutalis enos que se devii el eólicu son el tessáliu, el beóciu i el lésbiu, huendu los dos primerus continentalis. Foneticamenti dessistin angunas deferéncias entri el eólicu continental i el isleñu. El tessáliu es mas arcaicu i conselva sin assibilal el grupu ''–τι'' i conselva sin volucional el grupu ''-νσ-'' (tess. ''πάνσα'', lesb. ''παῖσα''). Μorfolohicamenti, el henitivu que se queó nel continenti hue ''–οιο~οι''. Sintaticamenti, se conselvó la preposición ''ἐν'' + acusativu, frenti al ''ἐς~εἰς'' lésbiu. 

Eolismus se topan en [[Omeru]] i puetas qu'escrebierun nesti dialeutu huerun [[Safu]] u [[Alceu]].

== Rasgus fonéticus ==
La fonética desti dialeutu se caraiteriza pol lenicismu que da lugal a numirosas assimilacionis i perda sonis, contracionis hueraparti dotras particulariais que nu se conselvan notrus dialeutus.
* Redución grupus consonánticus: 
— ''λλ > λ'': ''ἐπασχάλαντες''.
— ''σθλ > σλ'': ''ἔσλον''.
— ''γν > ν'': ''γινώσκοντες''.
* Assimilación grupus consonánticus líquia + ''σ'' u líquia + líquia: ''ἐμμί < *ἐσμί'' (át. ''εἰμί''), ''στέλλω < *στέλνω''. 
* Prefihu ''κατ- "κατα-"'' con assimilación la dental: ''κακχέω'' (át. ''καταχέω'').
* Volución el grupu induropeu ''*k<sup>w</sup>'' + vocal palatal en ''π'': ''πέμπε'' < ''*penk<sup>w</sup>e'' (át.'' πέντε''), ''πέσυρες'' (át. ''τέτταρες'').
* Perda aspiración enicial u silosi: ''ὤρα'' (át. ''ὥρα''), ''ὔπα'' (át. ''ὑπό''), ''Ἐλένα'' (át. ''Ἑλένη'').
* Retrotación el acentu, de mó que parabras que son ossítonas u barítonas passan el su acentu a la penúrtima u antipenúrtima sílaba: ''ἴρος'' (át. ''ἱερός'').


== Rasgus morfolóhicus ==
* Desinéncia -''ην'' enos infitivus (át. ''-ειν''): ''ἔλθην'' (át. ''ἐλθεῖν''), ''λάσην'' (át. ''λήσειν'').
* Desinéncia ''–ισι'' nel dativu prural (át. -''ις''): ''συμφόραισι''.
* Desinéncia -''εσσι'' nel dativu prural la tercel declinación (át. ''-σι''): ''πάιδεσσι'' (át. ''παισί'').
* Prefihu ''αἰμι-'' (át. ''ἡμι-''): ''αἰμίθεος'' (át. ''ἡμίθεος'').
* Henitivu prural temas en –''α'' contratus en ''ᾱ'' (át. ''-ῶν''): ''ξάνθᾱν < *ξάνθαων'' (át. ''ξανθῶν'').
* Acusativu prural el pronombri primel pressona ''ἄμμε'' (át. ''ἡμᾶς'').
* Desinéncia particípiu prefetu –''ων'': ''γεγόνων, -οντος''.


== Sintassi ==
A la escontra dotrus dialeutus, el eólicu prefieri costruil el patronímicu pol mé dun ahetivu derivau del nombri i non con el henitivu del mesmu, lo qual supón un rasgu arcaizanti: ''Φίλων Τιμάνδρειος'' i non ''Τιμάνδρου'' "Filón Timandreu" i non "el de Timandru".

== Léssicu ==
== Preposicionis, conhuncionis, alvérbius ==
* ''ὔπα'' (át. ''ὑπό''): "bahu".
* ''πότα'' (át. ''ποτέ''): "una ves paí".
* ''αἰ'' (át. ''εἰ''): "si".
* ''κε(ν)'' (át. ''ἀν''): "quiziá".
* ''πρές'' (át. ''πρός''): "pa".

== Nombris ==
* ''πτέρυξ'' (át. ''πτερόν'') "ala".
* ''ἴρος'' (át. ''ἱερός'') "sagrau".

== Verbus ==
* ''γίνυμαι'' (át. ''γίγνομαι'') "nacel".

[[Category:Dialeutus griegus]]
