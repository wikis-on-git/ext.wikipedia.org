'''Antonio Sánchez Gil''' ([[Orellana]], marçu de 1944) es un poeta en estremeñu. Gran parti dela su poesía está esparramá pola redi, enque ogañu tien pensau de sacal un poemariu con varius temas.

== Vida ==
El Antonio nació en Orellana, de pairis labraoris. Era el únicu iju de labraol que tenía estudius en el puebru. Hizu Magisteriu por libri i estuvu a trabajal en escuelas roalis, empreau en [[Fuen-Labrá delos Montis]], [[Méria]], [[Villa-Nueva dela Serena]] i [[Orellanita]]. En [[Orellanita]] se casó i crió familia, viviendu duranti 35 añus ata jubileal-si. Ogañu vivi enos Mairilis

== Trabaju ==
Ena escuela d'[[Orellanita]] desenroó proyetus i esperencias educativas reconocías pola [[Junta d'Estremaúra]] i utoridais educativas, concediendu dos premius Joaquín Sama ala Innovación Educativa, otru Educación en Valores, Proyecto Lecto, etc. 

Á defendíu el concetu de escuela roal de palabra i obra, disfrutandu dela esperencia de maestru, cosa que puei vel-si polos sus poemas<ref>Poesía ''El maestru'', inéd.</ref>.

Sin abandonal el contactu con el campu, trabajó tamién el campu delos pairis que él ereó ata que la edá se lo impidió. 

== Atividá literaria ==
Dendi siempri mostró interés pola escrivanía, de má que tien muchus relatus i poemas. 

Es autol del libru ''Orellana la Vieja: Costumbres, juegos y travesuras, galerías de personajes''. Tamién es cordinaol i ayuanti de ''El habla de Orellana'', que ajuntó 3922 palabras. 

De cá que entró nel grupu [[Diccionario extremeño]], s'animó a escrevil en estremeñu, recordandu-si delas palabras delas Orellanas i d'otras que divan saliendu en el grupu. Muchas d'essas poesías están pubricás en el grupu, estuviendu agora a polí-las pa pubricá-las en libru.

{{Literatura en estremeñu}}
[[Category:Escrebioris en estremeñu]]
[[Category:Literatura]]
