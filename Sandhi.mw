Col nombri de '''sandhi''' ([[sáscritu]] : संधि, « uñón »), se conoci un sistema cámbeu fonéticu anombrau polos gramáticus [[Índia|índius]] pa esprical los cámbeus fonéticus ([[assimilacionis|assimilación]], [[aféresis|aféresi]] que sufrin las parabras en hunción de los fonemas proissimus. La holma más simpri sandhi es la que gasta la [[luenga francesa]], ena que consonantis finalis dalgunas parabras se prenúncian u nu sigún que la parabra que las siga escomienci u nu con vocal u ''h'' mua - regra conocia cumu el ''enlaci'' (''«liaison»'' en francés). Un ehempru del [[ingrés]]: ''This is '''a''' new hat. That is '''an''' old hat''. 

== Sandhi en griegu ==
La luenga griega cuenta con consonantis mobis llamás eufónicas que s’apellan al amén duna parabra si la qu’acontina lo bicha pol vocal. Estas consonantis son ''ν'', ''κ'' i ''ς''.

* ''ν ἐφελκυστικόν'' "ni d’atraición". Se trata dun son mobi, de freqüenti usiu en griegu antíguu i muelnu. 
— En griegu antíguu se gasta enas holmas verbalis acabihás pol ''–σι, -τι'' i ''–ε'' i enos nombris i alvérbius acabihaus en –''σι'' si la siguiente parabra escomiença pol vocal u aspiración u anti pausa, v. gr.: ''ἔστι'''ν''' ἀγαπητόν'' frenti a ''ἀγαπητόν ἐστι τὸ ἄγαλμα'', ''πᾶσι'''ν''' ἔλεγον'' frenti a ''πᾶσι τὸν ὄνειρον ἔλεγον''.
—En griegu antíguu se gasta esta ''n'' alantri los sonis oclusivus, es izil, alantri las consonantis ''π, μπ, τ, ντ, κ, γκ, τσ, τζ, ξ'' i ''ψ'' pol mistériu de qu’assín s’empii la sonorización destus sonis, lenición mu freqüenti nel griegu coloquial. Se gasta colos artículus ''το(ν)'', ''τη(ν)'', colos pronombris átonus omógrafus, colas negacionis ''δε(ν)'' i ''μη(ν)'', cola partícula comparativa ''σα(ν)'' i con el numeral ''έκατο(ν)''. V. gr.: ''στη'''ν''' Πλάκα, έκατο'''ν''' πέντε, δε'''ν''' πειράζει''.

* ''-κ ena negación''. El griegu antíguu conocia tres alófonus la negación ''οὐ'': ''οὐ, οὐκ'' i ''οὐχ''. Añiia una [[capa]] si la parabra qu’acontinaba empençaba pol vocal, v. gr.: ''οὐκ ἐφίημι''. Añii la correlativa aspirá si la parabra siguienti bichaba pol aspiración, v. gr.: ''οὐχ ὁρῶ''.

* ''-ς enos alvérbius''. Angunus alvérbius i prepusicionis cumu ''οὕτω'' i ''ἐκ'' añiian una [[sima]] si la siguienti parabra velaquí empençaba pol vocal: ''ἐ'''ξ''' οἴκου, οὕτω'''ς''' ἔχω''.

== Sandhi en estremeñu ==
El estremeñu ena fonética sintática cuenta con un haci fenóminus desti heitu hueraparti los típicus bichus [[assimilación]]. Los prencipalis son:

* ''Prenunciación –s cumu [z]''. Nangunus sintamas, prencipalmenti los compuestus pol monosílabus siguius pol una parabra escomençá pol vocal, se prenúncia con un valol mas u menus sonoru, sin aspiralsi cumu cabria asperal. Son casus arcaismus fonéticus. V. gr.: ''mis ihus'' [miˈzɪɦʊ<sup>h</sup>], ''dos añus'' [ˈdɔ ˈzaɲʊ<sup>h</sup>], ''las enaguas'' [lɑ zeˈnaɣwɑ<sup>h</sup>], ''tres ohas'' [ˈtɾɛ ˈzɔɦɑ<sup>h</sup>]. Nestus mesmus ehemprus, los palrantis que tiendin al rotacismus, prenúncian pol vezi [z] un son [ɾ].

* ''Rotacismu –l nel artículo el''. Es un fenóminu que nu está arrecohiu ortográficamenti. La holma artículu ''el'', ansina cumu las [[crasis|crasi]] ''tol'', ''pal'' i ''pol'', esprimentan [[rotacismu]] alantri parabras qu’escomiençan pol consonanti prenunciándusi [-ɾ], v. gr.: tol mundu [ˈtɔɾˈ mʊndu], nel cochi [nɛɾˈkoʧi], tol dia [ˈtɔɾ ˈðia].

* ''Aféresi e- enicial''. Es heneral la perda la ''e-'' ena metá la dición si la parabra anteriol ameniza en vocal, v. gr.: ''la estauta'' [lɑ<sup>ht</sup>ˈt<sup>h</sup>ɑŭta], ''paici eschangá'' [ˈpaiθi<sup>h</sup> ʧɑŋˈgɑː], ''essu nu es lo que vidu'' [ˈesu ˈnʊ<sup>ɦ</sup> lokeˈβiðu].

== Atijus ==

[http://sanskrit.inria.fr/DICO/sandhier.html The sandhi engine]

[[Category:Fonética]]
