[[Image:Asamblea d'Estremaura.JPG|thumb|right|200px|Asamblea d’[[Estremaúra|Estremaura]]]]

El '''Estatutu d'Autunomia d'Estremaura''' es la nolma estitucional básica la [[Estremaura|Comuniá Autúnoma estremeña]].<br /> El [[25 e Hebreru]] e [[1983]] hue aprebá polas [[Cortis Heneralis]] la [[Lei Olgánica el Estatutu d'Autunomia d'Estremaura]]. Nel mesmu s’aseñalan las competéncias la [[Comuniá Autúnoma]], asín cumu la olganiçación estitucional, la olganiçación hudicial, los prencípius la econumia i la hazienda la Comuniá, entri algotrus aspetus.<br /><br />
El Estatutu d’Autunomia está holmau pol 63 artículus olganiçaus en 6 entítulus, 6 disposicionis aicionalis, 1 disposición transitória i 1 disposición final.<br />
El Estatutu hue reholmau 3 vezis, en [[1991]], en [[1994]] i en [[1999]], siendu esta úrtima reholma la mas emportanti, ya que umenta el techu competencial al nivel de las Comuniáis Autúnomas anombrás “estóricas", destacan los trespasus ena hestión de la Saniá i la Ensiñáncia, se dá al presienti la [[Hunta d'Estremaura|Hunta d’Estremaura]] la facurtá e disolvel l’[[Asamblea d'Estremaura]] i la posibiliá de crial ólganus cumu el [[Defensol del Puebru Estremeñu]] i un [[Tribunal de Cuentas Estremeñu]].

Los primerus párrafus del Estatutu son (ena su velsión orihinal):<br /><br />

1. Extremadura, como expresión de su identidad regional histórica, dentro de la indisoluble unidad de la [[España|nación española]], se constituye en Comunidad Autónoma de acuerdo con la [[Constitución española]] y con el presente Estatuto, que es su norma institucional básica.<br />

2. La Comunidad Autónoma de Extremadura, a través de instituciones democráticas, asume el ejercicio de su autogobierno regional, la defensa de su propia identidad y valores y la mejora y promoción del bienestar de los extremeños.<br />

3. Los poderes de la Comunidad Autónoma de Extremadura emanan del pueblo, de la Constitución y del presente Estatuto.

Traución del estatutu al [[Luenga estremeña|estremeñu]] (nu oficial):

1. Estremaura, cumu espresión de la su ientiá rehional estórica, endrentu la endisolubri uniá la [[España|nación española]], se costitui en Comuniá Autúnoma dalcuerdu cola Costitución española i con el presenti Estatutu, qu’es la su nolma estitucional básica.<br />

2. La Comuniá Autúnoma d’Estremaura, pol mé d’estitucionis democráticas, asumi el ehelcíciu del su autugobielnu rehional, la defensa la su própia ientiá i valoris i la mehora i promoción del bienestal de los estremeñus.<br />

3. Los pueris la Comuniá Autúnoma d’Estremaura procein del puebru, de la Costitución i del presenti Estatutu.

== Atihus ==
* [http://www.juntaex.es/extremadura/junta/estatuto.htm Estatutu d’Autunomia d’Estremaura]


[[Category:Pulítica d'Estremaura]]
