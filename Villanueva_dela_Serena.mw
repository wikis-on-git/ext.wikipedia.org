{{Monicípiu
|nombri = Villanueva e la Serena
|bandera = Banderavillanuevaserena.jpg
|escú = Escudovillanuevaserena.jpg
|imahin =
|comuniá = Estremaura
|província = Badahó
|cp = 06700
|superfici = 153
|artitú = 300
|longol = 58
|a = Méria
|puebración = 25.570
|calendata = 2007
|hentilíciu = Villanovensis<br>Seronis
|rius = 
|web = [http://www.villanuevadelaserena.com/ www.villanuevadelaserena.com]
|asiahamientu =
}}

'''Villanueva e la Serena''' es una ciá [[España|española]] asiahá ena [[Província e Badahó|província e Badahó]] ([[Estremaura|Comuniá Autúnoma d'Estremaura]]).

==Asiahamientu==
Asiahá ena comarca las Vegas Artas, a puertas de la comarca e La Serena (i estóricamenti pretenecienti a ella) i a solu 5 qm de la vizina [[Don Benitu|Don Benitu]], á dau lugal huntu con ésta una nueva aglomeración urbana d'emportáncia en tola rehión con una puebración dunus 60.000 abitantis, hormandu un centru agrícola, endustrial i de servícius con una gran enfluéncia tantu a nivel comarcal cumu rehional. El Caminu Natural las Vegas de Guadiana (Via Verdi las Vegas de Guadiana i las Villuercas) naci aquina.

== Economia ==
La economia de Villanueva e la Serena á estau basá traicionalmenti nel escarfiu del ganau lanal. Las ovehas i cabras de La Serena tuvun duranti sigrus fama en tol pais i era famosa la féria e ganaus, qu'endi tiempus meyevalis, consolidarun a Villanueva e la Serena, unta [[Çafra]] i a [[Medina del Campo]], cumu emportantis praças pal comérciu de ganau. Se celebraba anualmenti los dias 28, 29 i 30 de Mayu eicá preferentementi al ganau lanal que se concentraba nun terrenu llamau ''"El Quintillo"'' unta riu Çuhal. 

Villanueva hue siempri una ciá endustrial que fabricaba endi habón hata chocolatis, pósitus pa vinus pa mu deferentis rehionis, u campanas hundias en Villanueva, qu'esporteaba uvas enclusu al estranheru, u qu'emponia el su mahistériu en fechauria artística. Son famosas las "romanas" u básculas pa pesal, qu'endi tiempus de la coloniçación romana se fabricaban artesanalmenti nestas tierras. Entovia anguañu es posibri alcuentral angún artesanu que las fabrica. 
[[Image:Parqueconstvva.jpg|thumb|right|250px|Parqui de la Costitución (1993)]]
Anguañu Villanueva, amás de la ganaeria que acontina siendu albondu ativa, tiini una ativiá agrícola emportanti. En 1952, el [[Pran Badahó|Pran Badahó]] vinu a convertila en cabeça las Vegas de Guadiana i trasholmó tierras ricas peru secas en velhelis ondo se curtiva maís, arrós, frutalis... Amás es cabeça comercial i de servícius pa tola comarca.

== Atihus ==
[http://www.villanuevadelaserena.com/ Ayuntamientu de Villanueva e la Serena]
[[Category:Monicípius de Badahó]]

[[ar:فيلانيوفا دي لا سيرينا]]
[[ca:Villanueva de la Serena]]
[[en:Villanueva de la Serena]]
[[eo:Villanueva de la Serena]]
[[es:Villanueva de la Serena]]
[[fr:Villanueva de la Serena]]
[[gl:Villanueva de la Serena]]
[[it:Villanueva de la Serena]]
[[nl:Villanueva de la Serena]]
[[pl:Villanueva de la Serena]]
[[pt:Villanueva de la Serena]]
[[ru:Вильянуэва-де-ла-Серена]]
[[vi:Villanueva de la Serena]]
