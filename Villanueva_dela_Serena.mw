{{Monicípiu
|nombri = Villanueva la Serena
|bandera = Flag of Villanueva de la Serena Spain.svg
|escú = Escudovillanuevaserena.jpg
|imahin =
|comuniá = Estremaura
|província = Baajós
|cp = 06700
|superfici = 153
|artitú = 300
|longol = 58
|a = Méria
|puebración = 25.570
|calendata = 2007
|hentilíciu = Villanovensis<br>Seronis
|rius = 
|web = [http://www.villanuevadelaserena.com/ www.villanuevadelaserena.com]
|asiahamientu =
}}

'''Villanueva la Serena''' es una ciá [[España|española]], assitiá ena [[província Baajós]] ([[Estremaura|Comuniá Autúnoma d'Estremaura]]).

==Assitiamentu==
Assitiá ena comarca las Vegas Artas, a puertas de la comarca e La Serena (i estóricamenti pretenecienti a ella) i a solu 5 qm de la vizina [[Don Benitu|Don Benitu]], á dau lugal huntu con ésta una nueva aglomeración urbana d'emportáncia en tola rehión con una puebración dunus 60.000 abitantis, hormandu un centru agrícola, endustrial i de servícius con una gran enfluéncia tantu a nivel comarcal cumu rehional. El Caminu Natural las Vegas de Guadiana (Via Verdi las Vegas de Guadiana i las Villuercas) naci aquina.

== Economia ==
La economia de Villanueva e la Serena á estau basá traicionalmenti nel escarfiu del ganau lanal. Las ovehas i cabras de La Serena tuvun duranti sigrus fama en tol pais i era famosa la féria e ganaus, qu'endi tiempus meyevalis, consolidarun a Villanueva e la Serena, unta [[Çafra]] i a [[Medina del Campo]], cumu emportantis praças pal comérciu de ganau. Se celebraba anualmenti los dias 28, 29 i 30 de Mayu eicá preferentementi al ganau lanal que se concentraba nun terrenu llamau ''"El Quintillo"'' unta riu Çuhal. 

Villanueva hue siempri una ciá endustrial que fabricaba endi habón hata chocolatis, pósitus pa vinus pa mu deferentis rehionis, u campanas hundias en Villanueva, qu'esporteaba uvas enclusu al estranheru, u qu'emponia el su mahistériu en fechauria artística. Son famosas las "romanas" u básculas pa pesal, qu'endi tiempus de la coloniçación romana se fabricaban artesanalmenti nestas tierras. Entovia anguañu es posibri alcuentral angún artesanu que las fabrica. 

Anguañu Villanueva, amás de la ganaeria que acontina siendu albondu ativa, tiini una ativiá agrícola emportanti. En 1952, el [[Pran Baajós]] vinu a convertila en cabeça las Vegas de Guadiana i trasholmó tierras ricas peru secas en velhelis ondo se curtiva maís, arrós, frutalis... Amás es cabeça comercial i de servícius pa tola comarca.

En Villanueva está el origin de la [[tortilla de patatas]]. Andenantis s'idía que la tortilla de patatas l'habían inventau en las tierras navarras en tiempus de los carlistas, sin sabel si era ciertu o no, peru ara en el libru ''La patata en España: historia y agroecología del tubérculo andino'', escribíu por el sabiu centíficu del CSIC Javier López Linaje,<ref>López Linage, Javier. La Patata en España. Historia y agroecología del tubérculo andino. Editorial:
Mº Medio Ambiente y Medio Rural y Marino. 2008 (1ª Ed.)</ref> del Centro de Ciencias Humanas y Sociales del CSIC, ha descubiertu el origin de la tortilla española en el lugal estremeñu de [[Villanueva la Serena|Villanueva de la Serena]] ([[Provincia de Baajós|Badajoz]]), duranti el siglo XVIII. El libru mentau contieni datus concretus ondi se parla de la tortilla de patatas en esti lugal unos veinti añus andenatis de las primeras mencionis de la leyenda navarra. En concretu, López linaje señala que el firmanti de la escritu que asina lo prueba, Joseph de Tena Godoy y Malfeyto, la fechó en la comarca de La Serena, el 27 de febreru de 1798. La publicación se jidu en el Semanario de Agricoltura y Artes (en el número 85, volumen IV, páginas 111-112).<ref>[http://www.hoy.es/20081109/sociedad/hallazgo-extremeno-tortilla-busca-20081109.html Diario Hoy 09.11.2008]</ref> En la obra se mientan documentus que parlan de la tortilla de patatas, y atribuyi la su invención a Joseph de Tena Godoy y al marqués de Robledo, dos hacendaus ilustraus de Villanueva de la Serena, que trataban de dal con un alimentu baratu basau en la patata para paliar las jambrunas. Lo primeru que se le vinu a las mientis jue conseguil pan de patatas, peru en vez de meterlu en jornu pasalu por la sartén. Con la ayúas de varias mujeris del lugal, con albiliá en la cocina jue evolucionandu a fritalu, con l'aceiti d'oliva de p'allí, las patatas juerun cortás sin la necesiá de jadelas jarinas y aluegu l'echarun güevu batíu, queandu tous asombraítus de esi manjal.<ref>[http://www.muyhistoria.es/curiosidades/preguntas-respuestas/iquien-invento-la-tortilla-de-patatas ¿Quien inventó la tortilla de patatas? Muy Historia. Revista de Divulgación]</ref>

En Villanueva de la Serena endi jadi cuantuá la tortilla de patatas está presenti en las sus tradicionis de cocina. El Día de la Jira, el Lunis de Pascua, la tortilla de patatas es protagonista para disfrutal de esti día de campu. Amás endi el año 2013, pa celebral el descubrimientu del origin villanovensi de la tortilla de patatas, tienin la Feria de la Tortilla en Villanueva de la Serena.<ref>[http://www.villanuevadelaserena.es/concejalias/cultura/item/tortilla-de-patatas.html Feria de la Tortilla de Patatas. Ayuntamiento de Villanueva de la Serena]</ref>


== Atijus ==
[http://www.villanuevadelaserena.com/ Ayuntamientu de Villanueva la Serena]

== Referencias ==
{{Prantilla:Listaref|2}}


[[Category:Monicípius Baajós]]
