{{Pol revissal}}
[[File: Venus-real.jpg|250 px|thumb|right|Venu]]
'''Venu''' es el segunderu praneta del [[Sistema Solal]] en orden de distáncia dendi el [[Sol]], i el terceru en tamañu, de menol a mayol. Recibi el su nombri en onol a Venu, la diosa romana del amor. Es un praneta de tipu rocosu i terrestri, llamau con frecuéncia el praneta ermanu de la [[Tierra]], ya que ambus son semilares en cuantu a tamañu, masa i composición, peru totalmenti deferentis en cuestiones télmicas i atmosféricas, ya que la su presión atmosférica es 94 vezis superiol a la terrestri; es pol tantu la mayol presión atmosférica de tolos pranetas rocosus. A pesal de nu estal mas cerca del sol que [[Mercuriu]], Venu posei la atmósfera mas calienti, pues esta entalla albondu calol del sol. La órbita de Venu es una elipsi con una excentriciá de menos del 1%, holmandu la órbita mas circulal de tolos pranetas; apenas supera la de Neptunu. Este praneta amás posei el día mas largu del sistema solal: 243 dias terrestris, i la su movición es retrógrada, polo qu'el sol sali pol el oesti i s'escondi pol el esti.

{{Sistema Solal}}

[[Category:Astronomia]]
