[[Image:Monasterio de Guadalupe.jpg|thumb|250px|right|Vista e Guadalupi, enas Villuercas]]
'''Las Villuercas''' es una [[comarca]] [[Estremaura|estremeña]] assitiá entri los rius [[Tahu]] i [[Guadiana]]. Toma el nombri de la sierra que la rodea nel suresti la [[província e Caçris]].

==Asiahamientu==
De orografia montañosa, tiini cumu cimera máisima el picu Villuercas (1.600 m). 

Nesta comarca, deviia en deferentis ecosistemas, s'alcuentra una zona de arta montaña, con bosquis caucifólius bien conservaus (castañaris, rebollaris i robrealis). A meya artitú se dan alcornocalis i enas [[hesa]]s vehetan chaparreras. 

Posei tamién una gran fauna holmá pol ciervus, habalís, ganau bovinu, i enas sus zonas mas vílhinis, ehempraris de linci ibéricu. Á siu decrará "Zona d'Especial Proteción de Avis" pa conserval divelsas especis la comarca, ya que costitui un lugal de resiéncia temporal i pará migratória.

Enos sus 1.483,3 qm&sup2; vivin 10.354 abitantis.<br>

La su capital es [[Guadalupi]], ondi s'alcuentra el [[monastériu de Guadalupi]], decrarau [[Patrimoñu la Umaniá]]. Otras puebracionis d'emportáncia son [[Logrosán]], [[Berçocana]], [[Cañameru]] i [[Alia]].

Nesta comarca s'alcuentra la mayol cantiá e pinturas rupestris d'[[Estremaura]], i son albondus los restus arqueolóhicus i vestíhius las deferentis curturas qu'án residiu enas sus tierras a través de la estória. 

==Monicípius==

* [[Alia]]
* [[Berçocana]]
* [[Cabañas del Castillu]]
* [[La Calera]]
* [[Cañameru]]
* [[Erguihuela]]
* [[Guadalupi]]
* [[Logrosán]]
* [[Naveçuelas]]
* [[Retamosa]]
* [[Roturas]]
* [[Solana]]

==Atihus==
*[http://www.lasvilluercas.net/index.htm Villuercas]
*[http://www.flickr.com/groups/villuercas/pool/ Afotus de las Villuercas]

[[Category:Província e Caçris]]
