El '''purtugués oliventinu''' es un sudialetu el purtugués alentehanu palrau entovia enas localiais d'[[Olivença|Olivença]] i [[Táliga|Táliga]], frutu e bel hormau parti e [[Purtugal|Purtugal]] duranti albondus sigrus. Uguañoti s'alcuentra en vias d'estinción.

== Caraterísticas ==
Las caraterísticas del purtugués oliventinu son las mesmas que las el dialetu alentehanu el purtugués, inque con superestratu castillanu. A sabel:

*Auséncia el ditongu ''ei'' (tamién cuandu alatrás va otra vocal), que se prenúncia ''e''.
*Paragoge en parabras acabihás en ''-l'' u ''-r'', cuandu la sílaba es tónica i alatrás va pausa u otra sílaba tónica: ''Portugáli'', ''comêri''.

==Desapaición==
[[Olivença|Olivença]] i [[Táliga|Táliga]] sufrin un procesu pogresivu d'españoliçación, razón pola cual la luenga española á sustituiu a la luenga purtuguesa. La comarca oliventina hue, hata la décaa los 40, de mayoria lusupalranti<ref>Manuel J. Sánchez Fernández: “Apuntes para la descripción del español hablado en Olivenza”, Revista de Extremadura, 23, 1997, páh. 110</ref>. Sin embargu, la heneración de la epoca prencipió a deprendel a los sus ihus a palral en castillanu.

A prencípius del sigru XXI, el purtugués oliventinu á desapaiciu práticamenti (los zagalis nu lo palran dendi los 50). El purtugués s'estuya ena escuela, peru cumu luenga foriata, i solu lo palran presonas cuya nacéncia hue enantis los añus 50; inque ai angunus zagalis que lu an deprendiu cumu segundera luenga.

==Bibliugrafia==
* Maria de Fátima de Rezende F. Matias: "Bilinguismo e níveis sociolinguísticos numa região luso-espanhola (concelhos de Alandroal, Campo Maior, Elvas e Olivença), Revista portuguesa de filologia, XVIII, 1980-1986.
* Manuel Jesus Sánchez Fernández: "Apontamento para descrever o espanhol que se fala em Olivenza", Agália, 61, 2000, pp. 105-119.
* Manuel Jesús Sánchez Fernández: "O português raiano. Exemplo: o de Olivença", eds. Jordi F. Fernández y Gorka Redondo, Llengües ignorades, Vic / Terrassa, 2006, pp. 67-83.

==Atihus==
* [[Wikipédia|Güiquipeya en purtugués alentehanu oliventinu]]
* [http://alemguadiana.blogs.sapo.pt/ ''Além Guadiana (cultura portuguesa em Olivença)'']
* [http://jimoesnachune.blogs.sapo.pt J'nela do português oliventino]
* [http://es.netlog.com/clan/Olivenca Falar alentejano e oliventino]

[[Category:Luengas d'Estremaura]]

[[es:Portugués oliventino]]
[[pt:Português oliventino]]
