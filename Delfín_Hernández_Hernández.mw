'''Delfín Hernández Hernández''' (Cuacus de Yusti, ([[Provincia de Caçris|Cáçris]]), n.[[1932]]) es un meicu estremeñu.

Le dierun la Medalla de la Estremaura en 2012 "por su gran labutu en el campu de la medicina, la cultura y el su afán en laboris socialis".<ref name="Per">R. E. ''Delfín Hernández, médico''. </ref>

De pairis humildis, tras los estudius emprecipió la su labor comu meicu rural en varius lugaris cacereñus jasta que en 1975 llegó al Hospital San Pedro de Alcántara de Caçris comu sabiol de medicina intelna, ondi ha estau jasta la su jubilación.<ref>[https://extremenosilustres.wikispaces.com/Delfín+Hernández+Hernández Extremeños ilustres, Delfín Hernández Hernández]</ref>

Endispués de jubilalsi (1997), siguió de continu con la su labor humanitaria presidiendu en Caçris, duranti 13 añus, la Asociación Española Contra el Cáncer. Ha síu decanu de la facultá de Medicina de la Universiá de Estremaura y alcaldi del su pueblu, Cuacus.<ref>Torrejón, MªJosé,''Me eché a llorar como un niño cuando me dieron la noticia'', Diario Hoy 20.08.12</ref>

Tieni escritus muchus de librus sobri [[La Vera]], y un volumin ondi parla de las sus vivencias comu meicu rural. <ref name="Per">R. E. ''Delfín Hernández, médico''. </ref>

Amás de la ''Medalla de la Extremaura,'' ha recibíu otrus reconocimientus comu la ''Medalla al Méritu del Colegiu de Meicus de Caçris'' (2012). Es Hiju Adoptivu de Tejea del Tiétar.<ref>[http://www.canalextremadura.es/alacarta/tv/videos/medalla-de-extremadura-delfin-hernandez Delfín Hernández.]</ref><ref>DECRETO 163/2012, de 17 de agosto, de concesión de la Medalla de Extremadura al Dr. D. Delfín Hernández Hernández. </ref>

== Referencias ==
{{Prantilla:Listaref}}
