[[Image:Charlemagne and Pope Adrian I.jpg|thumb|Carlus el Grandi i el Papa Adrianu I.]]
'''Calru Manu''' u '''Carlus el Grandi''' ([[Luenga francesa|francés]]: '''Charlemagne''') (742 u 747 - 28 d'Eneru, 814) hue el rei de los francus qu'encetó el [[Sacru Empériu Romanu]].

== Vía ==
Los francus, unu e los pueblus Hermánicus c'iban emigrau arreol el [[riu Rhin]] nel [[Empériu Romanu]]. Conquistun, arreol añu 700, la Gália i parti e la Hermánia al esti el Rhin. Tamién efendierun al Papau i la fe Católica Romana. Deque el su rei Pippin el Brevi espenó, los sus ihus, Carlus el Grandi i Carloman huerun hucheaus pa compaltil el réinu. Lo suzalachun en dos partis: una metá pa Carlus el Grandi i l'algotra pa Carloman. Carloman espereció el 4 e Diciembri el 771, ehandu a Carlus cumu el derihenti e tól Réinu Francu.

Hue rei de los francus endi el 786 i rei de los lombardus endi el 774. Hue coronau emperaol [[Emperaol Augustu]] en [[Roma]] ena Naviá del añu 800 pol Papa Lion III, encetandu el Sacru Empériu Romanu, c'asperaba que huera un segunderu Empériu Romanu. Aluspués abondas guerras, esperrió el su empériu pol gran parti d'[[Uropa]] Ociental.

Carlus runchó en guerras tol tiempu que hue rei. Es conociu pol gastal de la su espá, “Joyeuse”, en cá unu e los trenta añus de guerra i las 18 batallas enas que runchó. Tamién pú conquistal a los sahonis, argu qu'el emperaol romanu [[Augustu]] nu pú 800 añus enantis. Consiguió gorvel a los sahonis pal cristianismu. Mesmaenti cuaharingó abondus coléhius paque la su henti puyera deprendel.

Carlus el Grandi espereció nel 814, ehandu el su réinu pal su ihu únicu, Luis el Piaosu.


<!-- interwiki -->

[[Category:Biugrafias]]
[[Category:Eá Meya]]
[[Category:Melitaris]]
