{{Polmehoral}}
[[File:ARNm-Rasmol.gif|thumb|250px|[[ARN mensajeru]].]]
El '''áceu ribonucleicu''' (ARN o RNA) es un áceu nucleicu hormau pol una caena de ribonucleótius. ​Está presenti tantu enas [[célula]]s [[Prokaryota|procariotas]] cumu enas [[Eukaryota|eucariotas]] i es el únicu material genéticu de ciertus [[virus]] (los virus ARN).

El ARN se puei definil cumu la [[molécula]] horma pol una caena simpli de ribonucleótius, cá unu de ellus hormau pol ribosa, un fosfatu i una delas quatru basis nitrogenas (adenina, guanina, citosina i uracilu). El ARN celulal es lineal i monocatenariu (de una sola caena), peru nel [[genoma]] de argunus virus es de dobli hebra.

Enos [[organismu]]s celularis desempeña divelsas huncionis. Es la molécula que dirigi las etapas intermeias dela síntesis proteica; el ADN nu puei atual solu, i se vali del ARN pa transferil esta [[enhormación]] vital duranti la síntesis de [[proteína]]s (produción delas proteínas que nezesita la célula pa sus actividais i el su desarrollu). Varius tipus de ARN regulan la expresión génica, mentris que otrus tinin activida catalítica. El ARN es muchu más versátil que el ADN.
