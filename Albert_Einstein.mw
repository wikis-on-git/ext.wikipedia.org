[[File:Albert Einstein Head.jpg|thumb|250px|Albert Einstein]]
'''Albert Einstein''' (14 e marzu e 1879 - 18 e abril de 1955) hue un [[Física|físicu]] i [[Céncia|centíficu]]. En 1921, acibió el [[Prémiu Nobel]] en [[física]].

Einstein es famosu polas sus teorías al tentu la [[lus]], [[matéria]], [[graveá]], [[espáciu]] i [[tiempu]], las cualas ayuarun a los centíficus pa entendel estus chascus muchu mehol qu'endenantis. Estas teorías se llaman la Teoría de la [[Relativiá Especial|relativiá especial]] i la teoría de la [[Relativiá Heneral|Relativiá Especial]]. La su ecuación más famosa es <math>E=mc^2</math>. Quíi idil que l'[[enerhía]] i la [[masa]] son deferentis hormas del mesmu chascu i que la cantiá d'enerhía nun cachu masa es la mesma que la cantiá de masa murtipricau pola [[Velociá de la Lus|velociá de la lus]] al cuairau (un pahu cachu númiru).

== La su vía ==

Einstein tuvu nacéncia en [[Ulm]], [[Württemberg]], [[Alemaña]]. La su família hue hudia, peru nu hue mu relihiosu. Albert hue pa un coléhiu [[Roma|romanu]] católicu. Nu hue un güen estuyanti i p'abondu henti, qu'era un calabazu. Un día, angunu le dio una brúhula manética. Estuvu mu enteresau en tratal d'entendel lo cúmu una huerza invisibri puía hadel que la auha se moviesi i en estuyal céncia i matemáticas.

Deque se hidu mayol, hue pa un coléhiu en [[Suiza]]. Alú de graualsi, consiguió un trebahu nuna oficina e patentis. En labutandu allí, escrebió los papelis que le hidun famosu cumu gran centíficu.

Hustu endenantis del esmienzu e la [[I Guerra Mundial|Primel Guerra Mundial]], gorvió pa Alemaña i hue diretol dun colehiu. Vivió en [[Berlín]] hata qu'el gobielnu nazi acendió al puel. Los nazis tinían enterría a los hudius u quienis ahorraban endi una família hudía. Acusarun a Einstein d'ayual a crial "Física hudía" i los físicus alemanis tratarun de prebal que las sus teorías estaban marrás. Einstein aballó palos [[Estaus Uñius]] i en 1940 se gorvió ciaanu americanu.

Duranti la [[II Guerra Mundial|Segundera Guerra Mundial]], Einstein hue unu e los centíficus qu'escrebió al presienti e los EEUU. [[Franklin D. Roosevelt]], pa idili que los Estaus Uñius eberían crial una [[Bomba Atómica]] endenantis qu'el gobielnu nazi lo hidiesi primeru.

En 1952, el gobielnu e [[Israel|Israelí]] piyó a Einstein que huera el segundu Presienti e Israel, peru ihu que nu.

Einstein espenó el 18 e abril de 1955 echamborilau del corazón.

Unu de los sus frasis espiraoras es "Ain dos hormas de vivil, una es pensal que ná es un miragru, i la otra es pensal que tó es un miragru."

[[Category:Científicus]]
[[Category:Física]]
[[Category:Matemáticas]]
{{Link FA|ru}}
