'''Ceclavín''' es un monicipiu d'estremaura, [[provincia de Caçris]]. En el mapa se puei vel al suroesti de la comarca natural de las Vegas del Alagón y siempri ha destacau por sel el monicipio con más ermitas de la su comarca. Los pueblus linderus son [[L'Aceúchi]] y [[Zarza la Mayol]].

Con <span>1957</span> habitantis en <span>2014</span>, Ceclavín es el cuartu monicipiu más poblau de las Vegas del Alagón. 

== Estoria ==
[[File:Ceclavín_rollo.JPG|thumb|Rollu de Ceclavín.]]
Esti terrenu ha estau poblau endi tiempus remotus comu se puei vel por mé de las pinturas rupestris en el Altu del Periñuelo (1500-1200&nbsp;a.&nbsp;C.)<ref name="corazon">[[Miguel Herrero Uceda|Miguel]] y [[Elisa Herrero Uceda]] Extremadura en el corazón, Elam editores (2011)</ref>

En 1257 queó estableciu comu encomienda de la Orden d'Alcántara.<ref name="historia">[http://www.ceclavin.es/index.php/mod.pags/mem.detalle/idpag.8/idmenu.124/chk.ac90d1c3165bb12f11b18a34f092276e.html Historia] ''Ayuntamiento de Ceclavín''</ref>

En el añu 1537 se declaró a Ceclavín villa con tou el poel de levantal un rollu, estu es con poel jurídicu.<ref name="corazon"></ref>

En 1755 tuvu lugal el [[:es:Motín de los ceclavineros|Motín de los ceclavineros]]. Seiscientus vedinus se rebelarun anti los soldaus vigilantis del contrabandu que estrumpian por las callis del pueblu.<ref name="melon">Melón, Miguel Ángel. Hacienda, Comercio y Contrabando en la Frontera de Portugal, Siglos XV-XVIII (1999).</ref>

== Patrimoniu ==

=== Monumentus religiosus ===
* '''Iglesia parroquial de Nuestra Señora del Olmo''', (1495-1557)
* '''Ermita de San Pedro''', [[sigru XVII]].
* '''Ermita de la Virgen del Encinar''', [[sigru XVIII]].
* '''Ermita de San Lorenzo''', sigru XVII
* '''Ermita de San Antón''', [[sigru XVII]].
* '''Ermita de San Diego''', [[sigru XVII]].
* '''Ermita de San Sebastián''', sigru XVII.
* '''Ermita del Santo Cristo''', [[sigru XVII]].
* '''Ermita de la Soledad''', sigru XVII
* '''Ermita de Santa Ana''', sigru XVI

=== Arquitectura civil ===
* '''El Rollu''', [[sigru XVI]].
* '''La Torri del Reloj''', [[sigru XVI]].
* '''La Praza con los sus portalis'''.
* Abondus casas de cantería de una jechura tradicional ceclavinera.

== Coltura ==
[[File:Escritores_en_Ceclavín.jpg|thumb|300x300px|Tardi d'escribiolis extremeñus, Ceclavín el 31 de mayu de 2014]]
Los ceclavinerus tienin un sentimientu jondu por la su tierra, estu se puei vel bien en tous los librus que han escritus comu el "Bosquejo Histórico" (1927) de Julio Rosado, "Ceclavín, su vida y su folclore" (1973) de Severiano Rosado Vidal y "[[Mi Extremadura]]" (2012) de [[Miguel Herrero Uceda|Miguel y Elisa Herrero Uceda]], autolis, estus tamién del primer libro escritu en ceclavineru "[[Ceborrincho, relatos extremeños]]" (2013).

Amus, que Ceclavín ha destacau siempri por mé de los sus escribiolis, ondi poemus mental a  Asunción Delgado, Antonio Herrero Alvarado, [[Luis Martínez Terrón]], Juan Casas, Julián Rodríguez, [[Elisa Herrero Uceda]], Mercedes Guardado y los ya mentaus Julio Rosado, Severiano Rosado y [[Miguel Herrero Uceda]].

El 31 de mayu de 2014 se celebró en Ceclavín un encuentru d'escribiolis estremeñus de dentru y juera de l'Extremaura uñiendu talentus pa ponel en valol la coltura de esta tierra y de las sus gentes.<ref>[http://www.elam.es/tardeescritores Entrevista Tarde de escritores en Ceclavín] Canal Extremadura Radio. 30 de mayo de 2014</ref> En esti actu emotivu se jidu un dobli homenaji a los poetas ceclavinerus Asunción Delgado y Antonio Herrero Alvarado.<ref>[http://www.elperiodicoextremadura.com/noticias/provinciacaceres/encuentro-escritores-tarde_806623.html Ceclavín: Encuentro de escritores esta tarde]. El Periódico de Extremadura. 31 de mayo de 2014.</ref><ref>Agut, Nieves. Periódico Crónica de Coria. Agosto 2014 </ref><ref name=Retorno>Herrero Uceda, Miguel. El retorno de los escritores. Revista Aceña. Agosto 2014 </ref>

== Fiestas ==
[[File:Ofreciendo_patareras.JPG|thumb|300x300px|Ofreciendu patateras y vino de pitarra en el Día de los Caballus]]
* '''Joguera de San Antón''', 16 de enero.
* '''Joguera de San Sebastianinu''', 19 de enero.
* '''Sermón de Gracia''', el Martis de Pascua.
* '''Romería de San Marcus''', el [[25 abril|25 de abril]].
* '''Fiesta del Ramu''', ca 4 añus, en agostu.
* '''Fiesta del Emigranti''' y '''Día de la Ensandía''', el [[15 agostu|15 d'agostu]].
* '''San Miguel''', el [[29 setiembri|29 de septiembri]].
* '''La Borrasca''', la fiesta emprincipia con La Machorrita, el 23 de diciembri, y acaba con el Día de los caballus 26 y 27 de diciembri.

== Tradiciones ==
[[File:Barro_enchinao_de_Ceclavín.jpg|thumb|Barru enchinau, artesanía tradicional de Ceclavín.]]
Destaca<ref name="miex">[[Miguel Herrero Uceda|Herrero Uceda, Miguel y Elisa]]; [[Mi Extremadura]]. Elam Editores (2012).</ref> el labutu finu en oru y plata de los orivis, amás de l'alfarería de barru enchinau. <div>El vinu de pitarra es tamién </div>

La tradición de vinu de Ceclavín se remonta a tiempos remotus, comu se puei vel por las lagaretas esculpías en la propius canchalis en las viñas. <div>El vinu de pitarra</div>

siempri han síu mu estimau. Se idi que el emperaol [[Carlos I d'España|Calrus V]] gustaba del vinu de Ceclavín duranti su retiru en el Monasterio de Yusti. 

== Personajis ilustris ==
[[File:Placa_Alejandro_Rodriguez_Arias.jpg|thumb|Placa en el cuartu de plenos en la que se declara a [[Alejandro Rodríguez Arias y Rodulfo|Alejandro Rodríguez Arias]] hiju predilectu de Ceclavín]]
* [[Alejandro Rodríguez Arias y Rodulfo|Alejandro Rodríguez Arias]] (1838-1893). Capitán General y Gobernaolr de [[Cuba]]
* [[Honorio María Sánchez de Bustamante]] (1896-1965). Sacerdoti de vía santa. Está emprencipiau el procesu pa la su beatificación y canonización. 
* [[:es:Asunción Delgado|Asunción Delgado]] (1919-2007). Poeta.<ref name="Retorno"></ref>
* Antonio Herrero Alvarado (1925-2002). Poeta.<ref name="Retorno"></ref>
* [[:es:Victoriano Martínez Terrón|Victoriano Martínez Terrón]] (n. 1928). Pintol.
* [[Luis Martínez Terrón]] (n. 1930). Escribiol y poeta.
* [[:es:Mercedes Guardado|Mercedes Guardado]] (n. 1933) Biógrafa, Directora artística del Museu Vostell-Malpartida y conservadora del legau Vostell.
* [[Antonio José Herrero Uceda]] (n. 1953). Pintol y astrofísicu.
* [[Elisa Herrero Uceda]] (n. 1957). Escribiola.
* [[Miguel Herrero Uceda]] (n. 1964). Escribiol y naturalista.

== Referencias ==
{{Prantilla:Listaref|2}}

[[Category:Monicípius de Caçris]]
