[[Image:Presa d'Alanhi.JPG|thumb|300px|Presa d’Alanhi]]

El '''embalsi d’Alanhi''' está holmau pol una [[presa d'ormigón]] inaugurá en [[1992]], enas cercanias la localiá [[Província e Badahó|pacensi]] d’[[Alanhi|Alanhi]], a {{qm|16}} al sul de [[Méria|Méria]]. 

Está assitiá nel [[Riu|riu]] [[Matachel|Matachel]], prósimu a la su desembocaura en riu [[Guadiana|Guadiana]]. Desta holma, preteneci el su cudiau a la [[Confederación Idrugráfica e Guadiana]].

La presa d’Alanhi es una presa e graveá e {{hm³|852}} de capaciá, si bien, enos úrtimus nuevi añus, la meya e volumin d’áugua embalsá á siu e {{hm³|470}} (el 55,16% el total). Ocupa una superfici e 5144 etárias, i hue costruia con el fin de destinal el áugua a irrigacionis de curtivus cercanus a la vega e Guadiana.

Ena su costrución anegó angunas casas assitiás ena zona mas baha d’Alanhi, asín cumu la pedania Los Paharis, pretenecienti a la mesma villa. Con el fin de correhil esta pobremática, se llevó a cabu el realohu de las presonas afetás nun bárriu nuevu assitiau ena carretera la Çarça.

Enas sus orillas se premiti la pesca con licéncia d’especis talis cumu la carpa, el lúciu u el black bass. Esti úrtimu s’alcuentra nun ábitat mu favorabri ebiu a qu’el embalsi posei una tupa vehetación bahu las sus áuguas.


[[Category:Embalsis d'Estremaura|Alanhi]]
