{{Polacabihal}}

El '''locativu''' [[IPA|[lokaˈtiβu]]] es un casu sintáticu i enas luengas flessivas tamién morfológicu pol mé del qual s’espressa el puntu en que cuaja l’aición verbal. Semanticamenti, el locativu respondi a la pregunta ''ubi?'' “óndi?”. Junta casus comu el [[ablativu]] u el [[estrumental]], el locativu s’enquaira endrentu los llamaus casus cercustancialis.

== Nombri ==
El nombri de locativu vien del [[IPA|luenga latina]] latin ''locatiuus'', del verbu ''locare'' “ponel en un sítiu”. Tamién se le llama el ''sétimu casu'', pol sel el sétimu en latín, tras el [[ablativu]].

== El locativu enas luengas flessivas ==
=== El locativu enas luengas induropeas ===
Luengas induropeas comu el [[luenga latina|latín]] u el [[luenga sáscrita|sáscritu]] possein un sétimu casu que la gramática tradicional dis proceel del induropeu. Pa esti casu asseñalan que los morfemas sufijaus huerun ''*-i'' pal [[singulal]], ''*-su'' pal [[prural]] i ''H<sub>1</sub>ou'' pal [[dual]] . Esti sufiju s’ajuntava al tema la parabra, produjiendu las telminacionis ''*-i'', ''*-su'' pa la declinación atemática, ''*-eH<sub>2</sub>i''/''*-eH<sub>2</sub>su'' pa la en laringal i ''-oi''/''–oisu'' pa la temática ''o ~ e''.

Desti supuestu casu quean restus ena rama baltuslava, en [[luenga latina|latín]], [[luenga griega|griegu]] i [[luenga sáscrita|sáscritu]].

==== Latín ====
===== Morfologia =====
Ena [[luenga latina]], nuna epoca estórica, esti casu locativu esprimentó sincretismu con el [[ablativu]], de mó que s’espareció desquitandu angunus casus.
Los morfemas en latín huerun ''*-i'' pal singulal i ''*-isi'' pal prural.
* Ena primel declinación, las primitivas telminacionis ''*-āi/*-āsi'' quearun comu ''-ae/-īs'' tras un largu projessu volución fonética i analógica: ''Romae, militiae, uicinae, Athenis''.
* Ena segunda declinación, las primitivas telminacionis ''*-oi/-*oisi'' quearun comu ''-ī/-īs'': ''bellī, domī, templīs''.
* En tercel declinación, las primitivas telminacionis ''*-i/*-si'' esprimentarun analogia cona segunda declinación, de mó que se perdierun en favol de ''-ī''. El prural se assimiló al ablativu. V. gr.: ''rurī, Carthaginī''.
* Ena quinta declinación namás está el locativu-ablativu ''diē''.

===== Usus =====
En latín tuvu dos usus, unu qu’asseñalava el ''ubi'' espacial i otru el ''quando'' temporal. 
* Pal puntu espacial, namás se gastava con nombris ciá, islas chicas i en quandu en ves pa nacionis u regionis: ''Romae, Corinthī, Brundisiī, Tusculī, Carthaginī, Tiburī, Lucaniae, Africae''. Tamién se gastava pa lugaris comunis nunas quantinas de parabras: ''humī, domī, uicinae, rurī''.
* Pal puntu temporal, con usu mas acistau i ralu, namás se gasta pa espressionis hechas i angunas parabras que es mu compricau dizil si son locativus u alvérbius:   ''domi militiaeque, belli, die'' siguiu dalgún aljetivu —''die crastini, die quarte, die septumi''—, ''mane, uesperī''.

{{Casus gramaticalis}}

[[CAtegory:Casus gramaticalis]]
