El '''Islam''' es una religión monoteísta basá nel libru sagrau el [[Corán]]. Los musulmanis cren que Dios (''Alá'') reveló el Corán al profeta Mahoma pol meyu d'un ángel, llamau Gabriel (Yibrail جبريل). El Islam considera que Mahoma es el úrtimu profeta, que complementa las enseñanzas de [[Jesucristu|Jesús]] i [[Moisés]].

El Islam es la segundera religión con mayol númeru de creyentis, al atrás el [[Cristianismu]]. Es mayoritaria en tós los paísis d'etnia i [[luenga árabi]] (menus [[Malta]]), [[Turquia]], [[Irán]], [[Afganistán]], [[Paquistán]], Ásia central i sulesti asiáticu. En [[Uropa]] es mayoritaria en [[Albánia]] i en [[Bosnia-Erzegovina]]. Ain emportantis minorías islámicas tamién en [[Macedonia]], [[Bulgária]], [[Sérbia]] i [[Montenegru]], [[Fráncia]] i [[Alemaña]].

== Precetus básicus ==

* El recite i la aceptación el creu islámicu (''Shahada'' o شهادة)
* La oración diaria (''Salat'' o صلاة)
* El pagu de dádivas ritualis (''Zakat'' o زكاة)
* Ayunu nel mes el Ramadán (''Saum'' o صوم)
* El pelegrinage a la cá santa [[La Meca]] una vez ena via (''Hadsh'' o حج)


[[Category:Religionis]]
