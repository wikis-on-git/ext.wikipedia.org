[[File:Aulos player Louvre G313.jpg|thumb|right|200px|Auleta, pintura Brygos]]
El '''aulós''' (en [[Luenga griega|griegu]] ''αὐλός'', frauta) era un estrumentu vientu comparanti al [[oboi]] u al [[crarineti]]. El aulós pia sel de embocaura simpri u dobri.
 
== Tipus i usius ==
Dalcuerdu cola artura el soniu era ''prefeutu'' (''τέλειος'') u ''supiprefeutu'' (''ὑπερτέλειος'') dambus a dos d’endonaura gravi. Los qu’eran d’endonaura meya se gastaban pal acompañamientu [[cítara]] (''κιθαριστέριοι'') u lo de bicha agua pa vozis zagalas i zagalinus (''παρθένιοι'' i ''παιδικοί'', al respetivi). El conciertu los ''auloí'' se denominaba ''συναυλία'' con dos auletas enfrontilaus, dau enas [[Panateneas]] u tamién pia sel con [[cítara]] i cantu. L’associación musical entri frautas i cítaras se l’atribui a los discípulus el citarista Epígono d’Ambrácia, nel sigru VI e. C.

== Partis el ''aulós'' ==
Esta espécii frauta cuentaba con una boquilla en cuyu interiol s’alcuentraban las lengüinas (''γλῶτται''), un dobri cilindru (''ὅλμος'') uñiu a un tubu (''βόμβυξ''), quasi siempri cilíndricu u una mihinina apingurutau, pol mé duna pieça entrimeya denominá ''ὑπώλμιον''. Nel tubu estaban los furaquinus (''τρυπήματα'') cuyu númiru variaba sigún las epocas, dendi cincu enos tiempus arcaicus hata un númiru mayol en epoca romana. 

Amás, cumu los auletas (''αὐλῆται'') audechaban tocal el ''aulós'' dobri, es izil, con una frauta pa ca manu, gastaban una piecina llamá ''φορβεία'' pol mé la qual s’uñian las cañas las frautas p’assopral al mesmu tiempu polas dos.

== Bibliografia ==
* Comotti, G., ''La música en la cultura griega y romana'', trad. Rubén Fernández Piccardo, Mairil, Ediciones Turner, 1986.
* H. R. Liddell, R. Scott, ''A Greek-English Lexicon'', Oxford, 1996.

[[Category:Música de l'Antígua Grécia]]
[[Category:Estrumentus musicalis]]

[[bg:Авлос]]
[[bs:Aulos]]
[[ca:Aulos]]
[[de:Aulos]]
[[el:Αυλός]]
[[en:Aulos]]
[[es:Aulos (instrumento)]]
[[et:Aulos]]
[[fi:Aulos]]
[[fr:Aulos (instrument)]]
[[hr:Aulos]]
[[hu:Aulosz]]
[[id:Aulos]]
[[it:Aulos]]
[[ja:アウロス]]
[[ko:아울로스]]
[[la:Tibiae]]
[[lb:Aulos]]
[[nl:Aulos (blaasinstrument)]]
[[no:Aulos]]
[[pl:Aulos (muzyka)]]
[[pt:Aulos]]
[[ru:Авлос]]
[[sr:Аулос]]
[[sv:Aulos]]
[[tr:Aulos]]
[[uk:Авлос]]
