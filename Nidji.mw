{{Algotraortografia}}

Nidji es una banda pop rock originaria de [[Jakarta]], [[Indonésia|Indonesia]], jolmá pal 2002 y compuesta pol seis miembrus: Giring (cantanti), Rama y Ariel (guitarras), Adrie (batería), Andro (baju) y Run-D (tecráus). El su nombri víni de la parabra japonesa ''niji'' (虹) que quíi iðil "alcu iris" u "alcu de Dios".

El su conceptu musical es rock moernu que combina elementus pahí del [[pop]] u [[rock]] alternativu u progressivu u el [[funk]]. Grupus cuyu estilu pue bel dau enfruencia u ispiración al grupu puen sel L'Arc-en-Ciel, [[Coldplay]], Goo Goo Dolls, [[U2]], Radiohead, [[Smashing Pumpkins]], The Verve, Dave Matthews, The Killers, Keane  y tal y más.

== Hestoria ==

La hestoria la banda esmienza cona amistá entre Rama y Andro, qu'acontina esarrollándussi nel terrenu musical. Antocis Ariel s'unió al grupu y criarun el tema "Maria", pero fartaba un vocalista. S'atoparun al Giring y se púu compretal la parti vocal del tema.

Rama se desaparta temporalmenti del grupu. Andro recomienda qu'Adri practiqui con ellus cumu batería. Desseguía Rama güervi a arrejuntalsi nel grupu y acontinarun practicandu jata enjallal un estilu adecuáu.

En Jebreru el 2002 se consolida la jolmación anicial de Nidji. Pa Abril del 2005 s'añíi un tecrista llamáu Randy qu'era amigu de Giring, el vocalista. L'estilu vocal de Giring es unu los aspectus que más a contribuíu a jaðel de Nidji una banda populal y atractiva.

== Discografía ==

Nidji se jolma pal 2002, y nel 2005 sacan el su primel álbum entituláu "Breakthru'", y los cincu singles "Sudah", "Hapus Aku", "Bila Aku Jatuh Cinta", "Kau dan Aku", y "Disco Lazy Time". Tres de los singles arcanzan el númiru unu en MTV Ampuh, concretaenti "Sudah", "Hapus Aku" y "Kau dan Aku". En 2007, sacarun un segundu álbu entituláu "Top Up", y los singles  "Biarlah", "Jangan Lupakan", "Arti Sahabat Akhir Cinta Abadi", y "Shadow". "Shadow" jolma parti la banda sonora la populal sérii televisión [[Héruis]], y el su videoclip tíni un jeitíu autáu al de la sérii. El tema estuvu 13 semanas cumu númiru unu en MTV Ampuh. Esti tema, unta "Heaven" del álbum Breakthru' han servíu pa dal repercusión enternacional a la banda. Nidji tamién ha síu la banda prencipal ena banda sonora original la pinícula "Laskar Pelangi" basá ena novela homónima, con el tema entituláu tamién "Laskar Pelangi".

== Atijus ==

*[http://www.nidjiholic.com/ Página el grupu]

[[Category:Música d'Indonésia]]
