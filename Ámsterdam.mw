[[File:Amsterdam 052006.jpg||right|thumb|250px|Cañalis d'Ámsterdam]]

'''Ámsterdam''' (en [[luanga neerlandesa|neerlandés]]: Amsterdam [ɑmstər'dɑm]) es la capital los [[Paísis Bajus|Paísis Bahus]]. La ciá s'alcuentra enas orillas el [[ríu Amstel]]. Hue hundá nel [[siegru XII]] comu un puebru pesqueru. Ugañoti es la ciá más puebrá d'[[Olanda]], i un gran centru financieru i curtural coñecíu entrinacionalmenti.

Tieni una puebreación e 750.000 abitantis, i ena su área metropolitana vivin aprossimamenti 2 millonis. Amás horma parti la gran conurbación holandesa, llamá '''Randstad''' (huntu a las ciáis el [[La Haya]] i [[Rotterdam]]), ena que vivin más e 6,5 millonis d'abitantis.

El centru estóricu la ciá se hizu nel [[siegru XVII]], i entoavía es unu los más grandis d'[[Uropa]]. N'aquella época hizerun ena ciá una seri cañalis semicircularis alreol centru la ciás. Endispués s'eificarun las nuevas callis al estilu típicu olandés. Ámsterdam es coñecía coloquialmenti comu "La [[Venezia]]'l Norti".

Anque es la capital el país, nunca hue sei ela husticia, el gobielnu o'l parlamentu olandés, ya que tous estus meteeros s'atopan ena ciá de La Haya, que es la prencipal ciá d'Olanda, con respetu a política i husticia.

Ámsterdam, i toa Olanda en heneral, tieni fama pola tolerancia, el liberalismu i la divelsiá ela su puebración.
