{| {{fichabonita}}
|+ <big>'''UEx'''</big>
|-
| style="background:#efefef;" align="center" colspan="2" |
{| border="0" cellpadding="2" cellspacing="0"
|-
| align="center" width="140" | 
|}
|-
| • [[File:Escudo de la Universidad de Extremadura.png|200px]]
|-
| • '''Nombri oficial''' || Universidad de Extremadura
|-
| • '''Nombri estremeñu''' || Nuversidá d'Estremaúra
|-
| • '''Tipu de nuversidá''' || Púbrica
|-
| • '''Séis''' || [[Badajós]], [[Caçris]],<br />[[Méria]] i [[Prasencia]]
|-
| • '''Web''' || [http://www.unex.es/ http://www.unex.es/]
|-
|}


La '''Nuversidá d'Estremaúra''' (oficialmenti en castellanu: ''Universidad de Extremadura'') es un centru nuversitariu assitiau n'[[Estremaúra]], i tuvu nacencia en 1973 (enque es a finalis delos 60 cuandu esmiençan a deprendel-si angunas materias nuversitarias ena región).

A pesal de la su relativa joventú i d'estal vertebrá nuna estrutura de campus nuversitarius multidisciplinaris, la su devisión dendi el origin en dos semidistritus, con seis en [[Caçris]] i [[Badajós]] (capitalis de las dos provincias que horman la comunidá autónoma d'Estremaúra) i un prencipiu d'equilibriu respetu del su desarrollu, á hechu que en esta nuversidá las facultais i escuelas aigan tiníu un protagonismu bastanti emportanti ena via nuversitaria. Es pol essu que los centrus dela nuversidá estremeña sonin los lexis al reol delos cualis se desenreoa el aprendizagi nuversitariu superiol, la envestigación, docencia i gran parti delas atividais d'estensión nuversitaria ena su aceción mas ampria. 

La Nuversidá d'Estremaura cuenta con quatru campus: [[Badajós]], [[Caçris]], [[Méria]] i [[Praséncia]].

Junta las Nuversidais de [[Cantábria]], [[Castilla-La Mancha]], [[Islas Balearis]], [[La Rioja]], [[Navarra]], [[Ovieu]], [[País Vascu]] i [[Çaragoça]], holma el Grupu 9 d'Univelsiais, holmau pol aquellas que son únicas ena su Comuniá Autúnoma.

== Oservatórius astronómicus ==
Nel campus de Baajós, assitiau enas aldehueras la ciá, ai istalau un oservatóriu astronómicu, eicau a la fotometria CCD, que cuenta con un refretol newtonianu de 40 cm de diámetru i trebaha conhuntamenti con el istalau nel campus de Caçris, el catadiótricu de 20.3 cm assitiau en Aldea Moret, enas aldehueras de Caçris (Oservatóriu Astronómicu de Caçris) i el catadiótricu de 35.5 cm istalau nel Oservatóriu "Las Pegueras" Navas de Oro (Segóvia), dambus los dos eicaus a la fotometria en banda V d'estrellas variabris.

== Campus Virtual de la UEx ==
El Campus Virtual de la Univelsiá d'Estremaura (CVUE) premiti compremental la eucáncia que los alunus recibin enas aulas. Apoyándusi enas Nuevas Tenolohias de la Enholmación i la Comunicación, se pretendi dotal tantu a profesoris i alunus, cumu a presonal d'alministración i servícius, de herramientas que amprian i mehoran los procesus d'ensiñáncia-deprendiçahi i de labutu cordinau. La UEx promuevi la colaboración virtual para lleval a cabu estos procesus, rompiendu desta holma con moelus más traicionalis.

El CVUE aloha CALA, el Campus Libri i Abiertu, ondi s'alcuentra Epistemowikia.

== Atijus ==
* [http://www.unex.es Univelsiá d'Estremaura]
* [http://campusvirtual.unex.es Campus Virtual la Univelsiá d'Estremaura]
* [http://campusvirtual.unex.es/cala/epistemowikia/index.php?title=CALA El "Campus Libre y Abierto"]
* [http://www.g9.uniovi.es/portal/ Grupu 9 d'Univelsiais]
* [http://campusvirtual.unex.es/cala/epistemowikia/index.php?title=Portada Epistemowikia en castellanu]
* [http://www.epistemowikia.org/ Epistemowikia, la "Hiperenciclopedia Libre y Abierta"]
<!--EntriGüiqui-->

[[Category:Univelsiais d'España]]
