'''Eloy Bejarano Sánchez''' (Zarza de Granadilla, ([[Provincia de Caçris|Cáceres]]), en 1855 - Madrid en 1917) 

Meicu, profesol e investigaol estremeñu. Cursó los sus estudius superioris en la Universiá de Salamanca, licenciándosi en Melecina en 1874 y endispués jidu Ciencias Físico Químicas en la mesma universiá. Jue meicu rural, meicu de la corti, profesol y tuvu abondus cargus públicus, Consejeru de Sanidad y de Instrucción Pública, Secretariu del Conseju de Sanidá, Comisariu Regiu del Colegiu Nacional de Sordomuus y Ciegus, Inspectol General de Sanidad Interiol, Delegau del Ministeriu de la Gobernación pal andanciu de viruela en diciembri de 1903, etc.<ref>[https://extremenosilustres.wikispaces.com/Eloy+Bejarano+Sánchez Extremeños ilustres, Eloy Bejarano Sánchez]</ref>. 

Participó en congresus nacionalis e internacionalis. Publicó muchus artículus y librus ondi sobresali: ''El escepticismo en medicina, Aguas azoadas, El empleo del láudano en el cólera, El nitrógeno y la medicación nitrogenada, La gripe'' o ''El tratamiento pedagógico de los sordomudos''.<ref>[http://www.ranm.es/academicos/academicos-de-numero-anteriores/832-1906-bejarano-y-sanchez-eloy.html Eloy Bejarano Sánchez Real Academia Nacional de Medicina]</ref>

Miembru de la Real Academia Nacional de Medicina (1906), cuyu discursu de ingresu lo mentó comu: "El ejercicio profesional de la Medicina en nuestros días.<ref>Discurso de ingreso en el Centro de Estudios Bejarano de D. José María Hernández Díaz y contestado por D. Manuel Antonio Marcos Casquero.  </ref>

Recibió abondus reconocimientus honoríficus comu: ''Gran Cruz de Beneficiencia, Gran Cruz de Caballero del Mérito Naval, Comendador de la Orden de Villaviciosa de Portugal''<ref>“202 Biografías Académicas”, Valentín Matilla Gómez, Real Academia Nacional de Medicina, Madrid, 1987</ref> e Hijo Predilecto de Zarza de Granadilla, actu ondi estuvu el poeta [[José María Gabriel y Galán]], leyendu un poema suyu.<ref>[http://www.guijodegranadilla.com/cartas6.htm Cartas del poeta.]</ref>

En su pueblu natal se le ha puestu su nombre a la plaza ondi está la casa en la que nació.

== Referencias ==
{{Prantilla:Listaref}}

[[Category:Científicus]]
[[Category:Científicus estremeñus]]
