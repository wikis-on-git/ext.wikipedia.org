[[Archivu:Gobi desert en.jpg|miniaturadeimagen|271x271px|Nel mapa esti se puei vél andi quea'l Disiertu'l Gobi.]]
[[Archivu:Between the capital and the Gobi desert.jpg|miniaturadeimagen|270x270px|Paisagi nel Disiertu'l Gobi.]]
El '''disiertu'l Gobi''' (en [[mongol]], Говь; en [[Luenga china|mandarín]], 戈壁; [[pinyín]], ''gē bì'') es una gran región disértica assitiá entri'l norti dela [[Repúbrica Populal China|China]] i el sul de [[Mongolia]]. Puei consideral-si unu delos disiertus o zonas disérticas más grandis i emportantis del mundu. Está arrodeau polas montañas del macizu d'[[Altai]] i los campus de Mongolia, pol norti; la mesa'l Tíbet, pol sur-oesti; i el campu llanu del Norti de China, pol sur-esti. El Gobi está hormau por destintas regionis geográficas i ecológicas, que vain arreglu alas sus muacionis climáticas i topográficas. Con una superfici de 1.295.000 km² es el quintu disiertu más grandi del mundu. El ''[[Bogd Khan Uul]]'' (la 'Montaña'l Santu Kan') es el puntu más altu'l disiertu, con 2.221 m d'altol. Se puei avistal dendi la capital de Mongolia, la cidá de [[Ulan Batol]]. La zona más perhunda'l disiertu'l Gobi es el [[Valli de Nemegt]], assitiau nel sul de Mongolia i conocíu tamién comu'l "Valli delos Dragonis", pos s'án hallau nél una tupa de güessus de dinosaurius. 

El disiertu'l Gobi es una región de mucha emportancia i renombrança estórica, en assitial-si en meyu dela [[Ruta dela Sea]]. Dél aballarun los mongolis ala conquista'l mundu i nél envernecierun unas pocas de cidais baxu'l creceeru i la pula que truxu'l desenroamientu'l comerciu entrenacional ena Antigüedá i ena Edá Meya. Ogañu es atravessau por un ferrocarril que vai dendi [[Ulan Udè]], cidá assitiá nel sur-esti de [[Russia]], ata la provincia china de [[Shandong]], en passandu por Ulan Batol i sotras cidais mongolas.
