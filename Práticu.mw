{{Polmehoral}}
[[File:Plastic_household_items.jpg|thumb|230px|Objetus de práticu de gastu cotidianu.]]
Se denominan '''práticus''' a los [[material]]is constituius pol una varieda de compuestus orgánicus, sintéticus o semisintéticus, que tinin la propieda de sel maleablis i pol tantu puein sel moldeaus en [[objetu]]s sólius de divelsas hormas. Esta propieda confieri a los práticus una gran varieda de aplicacionis.​ El su nombri dimana dela prasticida, una propieda delos materialis, que se refieri a la capacida de dehormalsi sin llegal a rompelsi.

Los práticus son típicamenti polímerus de artu [[pesu]] moleculal de [[molécula]]s orgánicas. Gastalmenti se sintetizan a partil de dimanaus químicus del [[petroliu]] (petroquímicus). Sin embargu, tamién existin, en menol meyia, práticus dimanaus de huentis renovablis, talis cumu el áceu poliláticu. Tamién ai práticos dimanaus del [[armidón]]​ i de origin baterianu cumu los polihidroxialcanoatus.

Los práticus dimanaus de petroquímicus son de fácil habricación i los sus costus son mu bajus. Pol ellu, sus aplicacionis son múltiplis i en divelsas escalas. Más dun terciu delos práticus tantu en [[Estaus Unius]] cumu en [[Uropa]] se gastan en produtus deshechablis, talis cumu envasis, utensilius pa [[alimentación]] i [[bolsa]]s de [[basura]]​. Amás, los práticus se gastan en eificación i construcionis, movilida i transporti, [[dispositivu]]s elétricus i eletrónicus, [[agricoltura]], atención sanitaria i en otrus rubrus. Los tipus más importanti de práticus gastaus nel comerciu uropeu son el polietilenu (PE), polipropilenu (PP), poliestirenu (PS), policloruru de vinilu (PVC), tereftalatu de polietilenu (PET) i poliuretanu (PU).
