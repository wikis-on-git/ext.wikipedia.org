La '''fabula Atellana''' "fábula d’[[Atela]]" era un héniru dramáticu romanu de farsa bulresca.

== Orihin ==
Los nombris qu’alcibi esti héniru hazin referéncia al sítiu andi supuestamenti tuvun nacéncia. El nombri mas usual es el de ''Atellana'' "atelana", de la ciá la [[Campaña]] [[Atela]], calificandu al ámpriu télminu ''fabula'' "palranga". Otru nombri que tamién alcibi es el de ''huegus oscus'' (en [[luenga latina|latín]] ''ludi Osci'') pol estal escrebias a los escomiençus ena [[luenga osca|palra osca]] dessa ciá. Toa esta nomenclatura demuestra el orihin nu romanu el héniru, el qual hue emportau a Roma pal 391 e. C. 

== Caraiterística el héniru ==
L’atelana era un teatru bulrescu, oscenu i gaçaparullu andi participaban pressonahis-tipu cumu el Bobela (''Macchus''), el Boquiqui (''Bucco''), el Hampón (''Manducus''), el Chungón (''Sannio'') i el Verdihondu (''Pappus'') que representaban a lo bahu la socieá.
 
Era a lo primeru, cumu otrus hénirus dramáticus, emprovisau, anque endispués se huerun holmandu autoris que las escrebian. Amás, con el prestíhiu que hue cobrandu el [[luenga latina|latín]], los pressonahis bulronis palraban en [[luenga osca|oscu]], mentri que los demás bichaban en latín. A comparáncia con el [[drama satíricu]] griegu, las atelanas s’arrepresentaban endispués la sessión trahédias. Los atoris viahaban en carrucha en presentación en presentación, que acostumbraban sel unus quatru en escena.

== Autoris i obras ==
Cautivarun el héniru várius autoris, pero pol heitu que tinian pocas án siu las enteracionis i testus llegaus al tentu. Se dis que [[Sila]] escrebió anguna paí. Obras de las que abemus títulus son:
* [[Nóviu]]: ''Macchus exsul, Gallinaria, Surdus, Vindemiatores, Parcus''.
* [[Lúciu Pompóniu]]: ''Macchus miles, Pytho Gorgonius, Pseudoagamemnon, Bucco adoptatus, Aeditumus''.

Otrus autoris menus mentaus huerun [[Fábiu Dorsenu]] i [[Mémiu]], esti úrtimu demaseau bastu i indecenti pa los autoris crássicus. Siguramenti [[Plautu]] tamién cautivara paí esti héniru.

[[Category:Literatura latina]]

[[de:Theater der römischen Antike#Atellane (atellana fabula)]]
