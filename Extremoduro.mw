[[File:Extremoduro en Getafe.jpg|thumb|right|250 px|Extremoduro nel monicípiu mairileñu de Getafe]]
'''Extremoduro''' es un grupu de [[rock]] [[Estremaura|estremeñu]], oriundu de [[Praséncia]], ena [[província Caçris]]. El su hundaol, [[Roberto Iniesta]] es el únicu que á estau dendi la su hundacion en 1987. Los otros miembrus son Iñaki Antón, quitarrista i produtol [[País Vascu|vascu]] qu'entró en 1993, Miguel Colino, bajista, i José Ignacio Cantera, bateria.

Enas sus letras tien mucha enportancia la poesia, considerandu-se Roberto Inista (escrevienti de tolas letras el grupu) a si mesmu comu poeta. Las letras palran al tentu amol, drogas o sessu, enque normalmenti no apaecin referéncias a la pulítica, namás en anguna cancion apaecin críticas a la figuras el huncionariu prisionis i la policia. Amás destaca el gastaeru del [[Castú (palra)|Castú]] en angunas las sus obras. Hueraparti, tamien ena su obra se hazin referéncias a Estremaura, ya ena maqueta apaeci ''Extremaydura'', ondi critican la halta oportuniais que ain pa los abitantis desta tierra i la ruraliá i abaldonu que paecin.

El caratel transgresol la obra d'Extremoduro á hechu que las sus cancionis seyan censurás en angunus meyus i las sus atuacionis vetás en varius ayuntamientus, comu ena su ciá d'origin, Praséncia.

[[Category:Música d'Estremaura]]
[[Category:Música Rock]]

[[ast:Extremoduro]]
[[ca:Extremoduro]]
[[en:Extremoduro]]
[[es:Extremoduro]]
[[eu:Extremoduro]]
[[fi:Extremoduro]]
[[fr:Extremoduro]]
[[gl:Extremoduro]]
[[it:Extremoduro]]
