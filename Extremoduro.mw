[[File:Extremoduro en Getafe.jpg|thumb|right|250 px|Extremoduro nel monicípiu mairileñu de Getafe]]
'''Extremoduro''' es un grupu de [[rock]] [[Estremaura|estremeñu]], oriundu de [[Prasencia]], ena [[província Caçris]]. El su hundaol, [[Roberto Iniesta]] es el únicu que á estau dendi la su hundacion en 1987. Los otros miembrus son Iñaki Antón, quitarrista i produtol [[País Vascu|vascu]] qu'entró en 1993, Miguel Colino, bajista, i José Ignacio Cantera, bateria.

Enas sus letras tien mucha enportancia la poesia, considerandu-si Roberto Inista (escrevienti de tolas letras el grupu) a si mesmu comu poeta. Las letras palran al tentu amol, drogas o sessu, enque normalmenti no apaecin referéncias a la política, namás en anguna cancion apaecin críticas a la figuras el huncionariu prisionis i la policia. Amás destaca el gastaeru del [[Castú (palra)|castú]] en angunas las sus obras. Hueraparti, tamien ena su obra se hazin referéncias a Estremaúra, ya ena maqueta apaeci ''Extremaydura'', ondi critican la halta oportuniais que ain pa los abitantis desta tierra i la ruraliá i abaldonu que paecin.

El caraiti transgresol la obra d'Extremoduro á hechu que las sus cancionis seyan censurás en angunus meius i las sus atuacionis vetás en varius ayuntamientus, comu ena su ciá d'origin, Prasencia.

== Labutus ==
* ''Somos unos animales'', [[1991]]
* ''Deltoya'', [[1992]]
* ''¿Dónde están mis amigos?'', [[1993]]
* ''Rock transgresivo'', [[1994]] (Espublicau originalmenti en 1989 con el entítulu ''Tú en tu casa, nosotros en la hoguera'', remasteriçau i parcialmenti regrabau en 1994 pa golvel-si a espublical definitivamenti con esti entítulu i temas adicionalis)
* ''Pedrá'', [[1995]]
* ''Agíla'', [[1996]]
* ''Iros todos a tomar por culo'', [[1997]]
* ''Canciones prohibidas'', [[1998]]
* ''Yo, minoría absoluta'', [[2002]]
* ''Grandes éxitos y fracasos (Episodio I)'', [[2004]]
* ''Grandes éxitos y fracasos (Episodio II)'', [[2004]]
* ''Canciones sin voz'', [[2004]]
* ''La ley innata'', [[2008]]
* ''Material defectuoso'', [[2011]]
[[Category:Música d'Estremaura]]
[[Category:Música Rock]]
