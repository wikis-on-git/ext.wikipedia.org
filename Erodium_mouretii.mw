[[Image:Erodium_mouretii.jpg|thumb|right|Frol d'''Erodium mouretii'']]'''''Erodium mouretii''''' es una espécii [[botánica]] herbácia i perenni pretenecienti a la família las heraniácias. Se le consieraba un endemismu [[Marruecus|marroquín]], hata el su descubrimientu a meyaus de los añus setenta del sigru passau enas sierras centralis de la [[província e Badahó]] ([[Estremaura]]).<ref name="landero">M. Landero; J.L.Pérez Chiscano; E. Valdes-Bermejo: ''Erodium mouretii'' Pitard en las sierras centrales de la provincia de Badajoz. [http://www.rjb.csic.es/pdfs/Anales_35(1)_145_153.pdf pdf]</ref> Ebiu a la su escasa presséncia i a la dispelsión las sus puebracionis s'alcuentra protehia, ya que está catalogá cumu espécii vurnerabri.<ref> Junta de Extremadura. Consejeria de Industria, Energía y Medio Ambiente: [http://www.extremambiente.es/index.php/area-de-medio-natural/catalogo-regional-de-especies-amenazadas.html Catálogo Regional de Especies Amenazadas]</ref><ref>D.O.E. Junta de Extremadura: [http://www.uam.es/otros/consveg/documentos/extremadura.pdf Decreto 37/2001, de 6 de marzo, por el que se regula el Catálogo Regional de Especies Amenzadas de Extremadura]</ref>

== Abitaeru ==
[[Image:Erodium_mouretii_-_Quintana_de_la_Serena_(Badajoz,_Extremadura).JPG|thumb|left|Pranta de ''E. mouretii'' nuna grieta dun canchal cuarcíticu en [[Quintana de la Serena]].]]Esta espécii s'alcuentra pressenti en canchalis [[cuarcita|cuarcíticus]] comprendius entri los 400 i 800 [[metru]]s d'artitú, enraizandu en grandis grietas con albundosa matéria orgánica (mayoritariamenti d'orihin vehetal, inque enriqueziu con nitróhenu proceenti los escrementus las avis qu'abitan enos própius roqueus<ref name="landero"></ref>).

== Descrición ==
Pressenta un gran rizoma linificau i las sus enfrorescéncias tiinin de 5 a 10 froris, las cualis son ermafroitas i suzigomórficas.<ref>Junta de Extremadura: [http://aym.juntaex.es/NR/rdonlyres/97F1AAA4-427F-4E4B-84E1-14F9B5999C7D/0/angiospermas3.pdf Catálogo es especies vegetales amenazadas de Extremadura. Angiospermas 3]</ref>

== Destribución ==
Es una pranta caraiterística del norti d'[[África]]. Nu estanti, dessistin pequeñas i dispelsas puebracionis nel suroesti la [[península ibérica]]. Se postulan dos teorias<ref name="landero"></ref> pa exprical esti hechu, dambas dos basás nel caráitel [[zoocoria|zoocóricu]] la pranta:

*La más probabri es que los sus [[frutu]]s llegaran cona emportación de [[ganau ovinu]] dendi Marruecus duranti la [[Guerra Cevil Española]].
*La otra endica la posibiliá de qu'essus mesmus frutus hueran pegaus al prumahi de avis migratórias qu'abiten enos mesmus roqueus.

== Huentis ==
{{Listaref|2}}

[[Category:Biulohia]]

[[es:Erodium mouretii]]
