[[File:VanGogh 1887 Selbstbildnis.jpg|thumb|Retratu e Van Gogh de sí mesmu]]
'''Vincent Willem van Gogh''', nolmalmenti '''Vincent van Gogh''', (30 Marzu e 1853 - 29 Húliu e 1890) hue un pintol olandés.

Endispués d'ahodical en angunus labutus, abogó pol golvelsi artista. Se hue a vivil a [[París]] col su helmanu, Theo, que hue un tratanti e arti i tuvu conocéncia de abondus artistas famosus que l'ayuun i l'enfruenciun. Duranti la su vía escrebió numirosas cartas a Theo i esti las emburacó toínas. En estas cartas, Van Gogh escrebi al tentu los sus huertis sentimientus pola vía i el arti.

Se muó a la ciá de Arles i vivió con algotru artista, [[Paul Gauguin]]. Dambus los dos dicutían alicuandu i una mihina aluspués, Vincent se cuertó un cachinu e la su oreha i se l'indirgó a una prostituta. Los sus pobremas mentalis se gorvierun tan enteosus, c'ubió de sel entelnau nun estitutu mental. 18 mesis endispués se hirió gravienti cuna pistola i espenó alogu dos días. Theo estuvu mu ahuncau pola muerti el su helmanu; se pusu seriaenti enfermu i espenó tamién alogu seis mesis.

Van Gogh namás vendió un cuairu ena su vía puna mísiri cantiá de dineru, peru uguañoti, el su labutu es famosu en tol mundu.

== Enlacis esternus ==
* [http://www.vangoghmuseum.nl/ Museu Van Gogh d'Amsterdam]
* [http://www.vggallery.com/ Labutu compretu e Vincent van Gogh]

[[Category:Pintura]]
[[Category:Pintoris]]
[[Category:Biugrafias]]

{{Link FA|fr}}
