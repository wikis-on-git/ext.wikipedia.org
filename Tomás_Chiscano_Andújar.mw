'''Tomás Chiscano Andújar''', maestruscuela i escrebiol serón.


== Via ==
Tomás tuvu nacencia en [[Villanueva la Serena]]. Trebahó de maestruscuela. Hueraparti la su labutación docenti, tien escritu en várius periódicus rehionalis i revistas. Ogañu está hubilau, anque acontina escrebiendu. Tamién es hundaol el coletivu Villanueva ''Porticvs''.


== Obra ==
Esti autol serón tien escritas várias obras, angunas inéditas, lo mesmu de velsu qu’en prosa. Espubricaus tien dos librus puemas, veloquilus estus:
* ''Todavía''.
* ''Borbotones de ensueños''.

Cumu escrebiol tien ganau angunus prémius tamién, tantu en [[Estremaura]] cumu huera della. Son veloquí estus:
* Primel prémiu "Lecturas" con ''La plaza de San Cristóbal'' (narración) en 1975, [[Barcelona]].
* Primel prémiu en tema local nel "II certamen literario Santiago y Santa Ana" con ''Si alguna vez'' (puema) tamién nel 1975, en [[Villanueva la Serena]].
* Primel prémiu enos "VII Juegos Florales de la Poesía ‘AGLA’" i prémiu "Rafael Gómez Castell" con Floreció (puema) en 1987, [[Montihu]].

Amás queó finalista enos I, III i IV "Premios Antonio García-Oriozabala" qu’olganiza el diáriu [[HOY]] enos añus 1981, 1983 i 1984 al respetivi.

Amás recientimenti espubricó un parabreru [[castú]] entitulau ''Vocabulario serón'', andi s’arrecohin vozis cumu ''jarca, sandunga, candongo, ajunque'' u ''jariego''. Amás enclui angunas las parabras ténicas pretenecientis a la herga las artis gráficas u un apendis con locucionis i frasis hechas. 

== Bibliografia ==
* Tomás Chiscano Andújar, ''Vocabulario serón'', Carisma libros, Badahós, 2007.
* Tomás Chiscano Andújar, ''Borbotones de ensueño'', Beturia, Mairil.

[[Category:Escrebioris estremeñus]]
