{{pol acabijal}}
'''Hospederías de Extremadura''' es un grupu d'otelis (de 4 estrellas ca unu) derigiu pola [[Hunta d'Estremaura]]. Assiajaus en lugaris con un emportanti patrimoñu natural i monumental, arrecuperandu eifícius estóricus, pretendin sel seña ientiá d'[[Estremaura]]<ref>http://www.turismoextremadura.com/PINTUREX/live/PT/menuIzqda/PThospederiasextremadura.html Turismo Extremadura]</ref><ref>http://www.hospederiasdeextremadura.es/ Hospederías de Extremadura]</ref>.
==Datus==
Las cincu hospederías rustierun 8.442 pelnotacionis esti añu, an faturau 585.000 eurus i dan empreu a 100 pressonas<ref>[http://www.elperiodicoextremadura.com/noticias/noticia.asp?pkid=462236 El Periódico Extremadura: Cómo mejorar la red de hospederías]</ref>.

Dendi Marçu 2008 hata Agostu la web de Hospederías de Extremadura aconsiguió 9.515 guipaínas en 1.422 vessitas, umentandu nel mesmu periu de 2009 hata 161.189 guipaínas en 21.436 vessitas, un 1.422% más<ref>[http://www.elperiodicoextremadura.com/noticias/noticia.asp?pkid=465773 El Periódico Extremadura: Hospederías: un viaje interior]</ref>.

==Asiajamientus==
Atualmenti dessistin 6 '''hospederías''' asiajás en eifícius estóricus d'[[Estremaura]]<ref>[http://www.hospederiasdeextremadura.es/ Hospederías de Extremadura]</ref>.
===Hospedería Monfragüe===
Asiajau nuna [[hessa]] de [[Torrejón el Rúbiu]] ([[Caçris]]), i enas aldejueras del [[Parqui Nacional de Monfragüi]], el otel cuenta con 60 abitacionis (48 dobris con terraza, 4 endividualis, 4 dobri superiol i 4 suite-dúplex), restauranti (El Paraíso de los Sentidos), cafeteria, salonis con hogaril, salón de billal, salón de reunionis, piscina i apalcamientu.
===Hospedería Conventual de Alcántara===
El otel s'alcuentra nel Conventu San Bartolomé, del sigru XV, que mas tardi sedria una fábrica de harina, nel monicípiu d'[[Alcántara]] ([[Caçris]]).

Esta hospedería cuenta con 30  abitacionis (23 dobris, 2 Suites i 5 superioris), restauranti, cafeteria, piscina, salón pa eventus i apalcamientu. La  elésia entovia se conserva i dessisti un musseu con máquinas de la fábrica de harina.
===Hospedería Hurdes Reales===
La Hospedería Hurdes Reales s'alcuentra assiajá ena antigua Factoria d'Alfonso XIII, que data de 1922, ena localiá de Las Mestas, ena [[Hurdis]].

El otel cuenta con 30 abitacionis (24 dobris, 4 dobris con salón i 2 adatás a discapacitaus físsicus), un salón con capaciá pa 250 pressonas, restauranti i cafeteria.
===Hospedería Puente de Alconétar===
Esti otel s'alcuentra nel antigu Paláciu los condis Alba de Aliste, ena Praça Mayol de [[Garrovillas d'Alconetal]], anombrá Monumentu Estóricu Artísticu d'Enterés Nacional.

La hospedería está holmá pol 20 abitacionis (3 Junior Suite, 9 dobris de 2 camas, 7 dobris de matrimóniu i 1 adatá pa discapacitaus físsicus), una sala de reunionis, un gran salón, un restauranti, una cafeteria i piscina.
===Hospedería Mirador de LLerena===
La Hospedería Mirador de Llerena s'alcuentra assiajá ena conocia cumu "Casa Doña Mariana", un páláciu de prencípius del sigru XX en [[Llerena]] ([[Baajós]]).

La hospedería disponi de 25 abitacionis, un gran salón (con capaciá pa 200 pressonas), una cafeteria i un restauranti d'autol (derigiu pol Chef Carlos López-Durán Pino).
===Hospedería Valle del Ambroz===
Assiajá nun antigu conventu de Trinitárius del sigru XVII ena localiá d'[[Ervás]] ([[Caçris]]), la Hospedería Valle del Ambroz disponi de 21 abitacionis (9 dobris estándar, 7 dobris superioris, 2 endividualis, 1 suite junior, 1 suite i 1 abitación adatá a discapacitaus físsicus), 1 salón de reunionis (capaciá pa 100 pressonas), restauranti, cafeteria i piscina.
==Referéncias==
<references/>
==Atijus==
[http://www.hospederiasdeextremadura.es Hospederías de Extremadura]
