El pastizz (con plural "pastizzi" de tipu romanci) es una aspeci empanà típica que se jaddi en Malta, rellena de nazurón (ricotta) o arvillas (pastizz tal-pizelli). Tamién hogañu s'avían con puelmi quebrà y una jorma mas rionda, pero los pastizzi tradicionalis siempri son d'hojaldri con jorma triangulal.

Los pastizzi se vendin en pastizzeriji (singualal "pastizzerija") o en quioscus o estalachis, pero tamién en muchas tabernas y pizzerías, lo mesmu que pa angunus restaurantis y tajonas. Amás d'en Malta, se puen encontral pa tolos sitius andi hain emigrantis maltesis, comu Australia, los Estáus Uníus o Canadá.

Pola su popularidá, la palabra "pastizz" pue tenel otrus sinificáus en maltés. Se gasta comu eufemismu pal órganu sessual femeninu o comu insultu pa llamal de nombri de manera indeterminá. Cuandu algu se vendi "comu los churrus", en maltés se vendi comu pastizzi.
