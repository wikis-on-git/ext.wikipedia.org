[[File:Malta Pastizzi.JPG|thumb|Pastizzi.]]

El '''pastizz''' ([[IPA|[pas'tit͡s:]]], con plural "'''pastizzi'''" [[IPA|[pas'tit͡s:i]]] de tipu romanci) es una aspeci empanà típica que se jaddi en [[Malta]], rellena de nazurón (ricotta) o [[arvilla|arvillas]] (pastizzi tal-pizelli). Tamién hogañu s'avían con puelmi quebrà y una jorma mas rionda, pero los pastizzi tradicionalis siempri son d'hojaldri con jorma triangulal.

Los '''pastizzi''' se vendin en pastizzeriji (singualal "pastizzerija") o en quioscus o estalachis, pero tamién en muchas tabernas y pizzerías, lo mesmu que pa angunus restaurantis y tajonas. Amás d'en Malta, se puen encontral pa tolos sitius andi hay emigrantis maltesis, comu [[Australia]], los [[Estaus Uñíus|Estáus Uníus]] o [[Canadá]].

Pola su popularidá, la palabra "pastizz" pue tenel otrus sinificáus en maltés. Se gasta comu eufemismu pal [[Vagina|órganu sessual femeninu]] o comu ensultu pa llamal de nombre de manera indeterminá. Cuandu algu se vendi "comu los churrus", en maltés se vendi comu '''pastizzi'''.
