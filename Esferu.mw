'''Esferu''' [[IPA|[ɛˈɸːeɾu]]] (en [[luenga griega|griegu]] ''Σφαῖρος'', [[IPA|[sp<sup>h</sup>airos]]]) hue un filósofu [[estoicismu|estoicu]] el sigru III e. C., discípulu [[Cleanti]] i [[Zenón]].

== Via ==
Las escassinas enteracionis tocantis a esti filósofu s’án trasmitiu enos testus [[Diógeni Laérciu]], hundamentalmenti, enque tamién en [[Platón]], [[Ateneu]], [[Cicerón]] u [[Plutarcu]].

Pol moti que tuvu ''ὁ Βοσποριανός'' “el bosforianu” es possibri que rescreciera del [[Bósforu]]. Conoció plontu las ensiñáncias los primerus estoicus, entri ellus [[Cleanti]] i [[Zenón]]. Diógeni<ref>D. L., VII 177</ref> dis que primeru tuvu comu endirgaol a [[Zenón]] i qu’alogu hue discípulu [[Cleanti]]. De pa quandu alunu désti, [[Tolomeu Filópatu]]  mandó vinil a la corti a [[Cleanti]] u angunu los sus más inlustris alunus, comu [[Crisipu]] iju que no, aballó Esferu<ref>D. L. VII 158, VII 177; At. VII 354</ref>.

Una anégota que se trasmiti de pa la su estáncia ena corti Tolomeu cuenta que nuna caraba ena comia al tentu de si el sábiu opinaba u no, en ijiendu Esferu que no bichaba, el rei lo quiju comprebalu. Mandó trayel unas granás cera (sigún [[Ateneu]]<ref>At. VII 354</ref> huerun pájarus) i el filósofu se canteó pa cogel i de que lo vidu el rei le cuertó el revesinu. Escusándusi, Esferu alegó que cona idea de cogelus no demuestraba que almitia que hueran granás de verdá, namás que era verisimi que lo hueran.

Otra anégota destus añus es la contiesta que le dió a Mnestratu que lo acusaba de izil paí que Tolomeu no era rei, entiéndasi pol nol sel sábiu. La contiesta hue esta:
{{Almiental|τοιοῦτον δ’ ὅντα τὸν Πτολεμαῖον καὶ βασιλέα εἶναι
''Comu es tal, Tolomeu tamién es un rei''<ref>D. L. VII 177</ref>}}

Colaboró con [[Cleómeni]] nel reitu guiaeru los adolescentis, que plontu escomençaban a familiarizalsi conos lujus orientalis, sigún cuenta [[Plutarcu]]<ref>Plu., ''Cleom.'' 11.</ref>.

== Obras ==
Hue un autol mu prolíficu, pos ya en época romana se conocian i leyian angunas las sus obras u, a lo menus, los sus pensamientus mas atinaus.  Redautó un haci trataus sobri física (''Περὶ σπέρματος, Περὶ κόσμου δύο''), pelceción (''Πρὸς αἰσθητηρίων''), moral (''Περὶ τῆς ἠθικῆς διατάξεως'', ''Περὶ παθῶν δύο'') i lenguagi (''Περὶ ὁμοίων'', ''Περὶ  ἕξεως''). Amás cautivó el géniru la [[diatriba]] en obras comu ''Περὶ Ἡρακλείτου πέντε διατριβῶν'' i hizu angunus diálogus comu los ''Διαλόγους ἐρωτικούς''. Se conoci un libru ténicu, al tentu la dialética: ''Τέχνης διαλεκτικῆς δύο''. Como sábiu tamién reflessión al tentu el güen gubiernu (''εὐνομία'') i las sus leis, comu muestran los títulus de ''Περὶ νόμου'' i ''Περὶ Λακωνικῆς πολιτείας''.

Los sus enteressis se movierun entri los própius el estoicismu, especialmenti los temas moralis i lingüísticus, comu s’entrivé enos los títulus que cita [[Diógeni Laérciu|Laérciu]]<ref>D. L. VII 178</ref>. Velequí los librus los qu’escrebió:

* ''Περὶ κόσμου δύο''.
* ''Περὶ στοιχείων''.
* ''Περὶ σπέρματος''.
* ''Περὶ τύχης''.
* ''Περὶ ἐλαχίστων''.
* ''Πρὸς τὰς ἀτόμους καὶ τὰ εἴδωλα''.
* ''Πρὸς αἰσθητηρίων.''
* ''Περὶ Ἡρακλείτου πέντε διατριβῶν''.
* ''Περὶ τῆς ἠθικῆς διατάξεως''.
* ''Περὶ καθήκοντος''.
* ''Περὶ ὁρμῆς''.
* ''Περὶ παθῶν δύο''.
* ''Περὶ βασιλείας''.
* ''Περὶ Λακωνικῆς πολιτείας''.
* ''Περὶ Λυκούργου καὶ Σωκράτους τρία''.
* ''Περὶ νόμου''.
* ''Περὶ μαντικῆς''.
* ''Διαλόγους ἐρωτικούς''.
* ''Περὶ τῶν Ἐρετριακῶν φιλοσόφων''.
* ''Περὶ ὁμοίων''.
* ''Περὶ  ἕξεως''.
* ''Περὶ τῶν ἀντιλεγομένων τρία''.
* ''Περὶ λόγου''.
* ''Περὶ πλούτου''.
* ''Περὶ δόξης''.
* ''Περὶ θανάτου''.
* ''Τέχνης διαλεκτικῆς δύο''.
* ''Περὶ κατηγορημάτων''.
* ''Περὶ ἀμφιβολιῶν''.

Amás se sabi que escrebió cartas, anque no se conocin los destinatárius, namás la referéncia [[Diógeni Laérciu]]. Pol desgrácia, denguna las sus obras se conselvan. Namás angunus caquinus citaus pol autoris mas posteriol. Lo mas siguru es que esprimentara una reduzión comu en resúmin escolaris i ya los antíguus lo conocieran, comu sueli acontecel, mas pol senténcias que pol las sus obras compretas.

== Abreviaturas ==
Dalcuerdu con el catálogu sigras autoris griegus el ''Liddell-Scott'', Esferu recebi la abreviatura '''Sphaer. Stoic.''' (Esfer. Estoic.) del latín ''Sphaerus Stoicus'', destinguiéndulu assín del estoriaol [[Esferu (estoriaol)|Esferu]].

== Referéncias ==
{{listaref}}

== Bibliografia ==
* Kaibel, G., ''Athenaei Naucratitae deipnosophistarum libri XV'', Leipzig, Teubner, 1965 (vols. I-II), 1966 (vol. III).

* Long, H. S., ''Diogenis Laertii vitae philosophorum'', Oxford, Clarendon Press, 1964, vol II.

* Liddell H., G., Scott R., ''A Greek-English Lexicon'', Oxford, 1996.

* Los estoicos antiguos. ''Obras'', entrod. F. Casadesús Bordoy, entrod. i not. A. J. Cappelletti, Mairil, Gredos, 1982.

* Diógenes Laercio, ''Vida de filósofos ilustres'', trad. J. Ortiz y Sainz, Barcelona, Folio, 2002.

{{Estoicismu}}
[[Category:Estoicismu]]

[[zh:斯法埃鲁斯]]
