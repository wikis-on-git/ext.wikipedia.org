[[File:Venous_and_arterial_blood.jpg|thumb|200px]]

La '''sangri''' (del latín: sanguis, -ĭnis) es un [[tejiu]] conectivu [[líquiu]], que circula por capilaris, [[vena]]s i [[arteria]]s de tous los vertebraus. Su colol roju caraterísticu es ebiu a la presencia del pigmentu hemoglobínicu conteniu enos [[glóbulus rojus]].

Es un tipu de tejiu conjuntivu especializau, con una matriz coloidal líquia i una constitución compleja. Tieni una [[fasi]] sólia (elementus hormes), que inclui a los eritrocitus (o glóbulus rojus), los leucocitus (o [[glóbulus brancus]]) i las [[plaqueta]]s, i una fasi líquia, representa pol plasma sanguíneu. Estas fasis son tamién llamas partis sanguíneas, las qualis se dividin en componenti séricu (fasi líquia) i componenti celulal (fasi sólia).

Su hunción prencipal es la logística de destribución i entegración sistémica, coya contención enos [[vasus sanguíneus]] (espaciu vasculal) admiti su destribución (circulación sanguínea) hacia pláticamenti tou el [[organismu]].

La sangri era denomina humol circulatoriu ena antigua teoría grecorromana delos quatru humoris.

El procesu de hormación de sangri se llama [[hematopoyesis]].
