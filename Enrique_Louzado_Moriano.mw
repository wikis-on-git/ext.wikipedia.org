'''Enrique Louzado Moriano''', envestigaol i unu los puetas referentis ena literatura en [[luenga castellana|castellanu]] i [[luenga estremeña|estremeñu]] del passau sigru.

==Via==
Tuvu nacéncia en [[Villanueva la Sierra]], [[província caçris|Caçris]], nel 24 [[Abril]] el 1933. Hue professol diplomau Ussilial Letras i estuyó enos seminárius [[Cória]] i de [[Caçris]]. Nesti hue ordenau saceldoti nel 1958, pero acabijó secularizándusi i emprencipió a trebajal comu maestru nun colégiu privau [[Praséncia|placentinu]].

Hueraparti la su labol docenti, Enrique escrebió en muchas revistas, comu ''Valbón'', ''Alconétar'' u ''Alcántara'' i tamién el periódicu ''Extremadura''.
 
Nel Primer congreso sobre el extremeño celebrau en [[Carçailla]] dio una ponéncia, cuyu títulu hue "Costumbres jurídicas y tradicionales en el norte de Extremadura en relación con el extremeño". Amás hue unu los sócius hundaoris la associación [[APLEX]].

==Obra==
La poesia de Louzado Moriano hue i es celebrá i reconocia pol destintus certámin literárius. Otuvu galardonis ena II Fiesta del Cerezo en Flor i las participacionis nel conculsu puéticu Ruta de la Plata huerun un éssitu: ganó el primel prémiu ena 3l i 9a eición ena categoria habla populal con ''Llanto'' i ''Otra vez vida'' al respetivi; con ''Capullino sonrosao'' otuvu el accesit ena 5a eición ena mesma categoria.

Espubricó ''Señales de los pasos'' i ''Tu espiga crecida'', anque tien inéditus otrus trebajus comu  ''Postales de urgencia'', ''En la estación de Dios''. Las sus mijoris pieças están arrecogia en destintas antologias comu la ''[[Primera Antología de Poesía Extremeña]]'', ''Cantores de la Virgen de la Montaña'' u ena ''Antología'' la puesia [[españa|española]] los años 60 i 70.

==Atijus==
* [http://labillotaliteraria.blogspot.com/2008/03/capullino-sonrosao.html ''Capullino sonrosao''].

==Bibliografia==
* Martínez Terrón, L., ''Primera Antología de Poesía Extremeña'', [[Caçris]], ei. autol, 2005.
{{DEFAULTSORT:Louzado Moriano, Enrique}}
{{Literatura en estremeñu}}

[[Category:Escrebioris estremeñus]]
[[Category:Escrebioris en estremeñu]]
[[Category:Escrebioris estremeñus en castellanu]]
[[Category:Puesia en estremeñu]]
