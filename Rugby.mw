El '''Rugby''' es un juegu d'origin [[ingrés]], juegau pol dos equipus holmaus pol 15 juegaoris ca unu. Consisti en trasladal un balón de holma ovalá conas manus mas allá duna meta llamá ''linia d'ensayu'' o entroduciéndolo con el pie pol encima del travesañu orizontal duna porteria.

Es mu populal enas islas británicas ([[Réinu Uniu]] e [[Ilranda]]) i enas antiguas colónias comu [[Sudáfrica]], [[Nueva Zelanda]] i [[Austrália]] assina comu en [[Fráncia]] e [[Itália]]. En [[Uropa]] se juega en menol media nel sul ([[Portugal]], [[España]]) i esti ([[Rumania]], [[Geólgia]], [[Rússia]]). En [[América]] el país ondi mas se juega es [[Argentina]], i tamien en [[Estaus Unius]], [[Canadá]], [[Uruguai]], [[Chili]], [[Brasil]]...En [[África]] se pratica pola enfluéncia sudafricana en angunus paisis comu [[Namibia]], i en algotrus pol enfluéncia francesa ([[Marruecus]], [[Túnis]]...). En Oceania es populal en islas comu [[Fiyi]] o [[Samoa]], mentris que en Ásia no es mu praticau, nesti continenti destaca [[Japón]].

[[Category:Deportis]]
