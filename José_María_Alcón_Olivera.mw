'''José María Alcón Olivera''' es un professol, envestigaol i escrebiol estremeñu, autol la primel novela en [[luenga estremeña]]: los ''Requilorios''.
[[File:José María Alcón Olivera.JPG|thumb|right|200px|Alcón Olivera, nel [[II Congreso del Habla Extremeña]].]]
==Via==
Alcón Olivera tuvu nacéncia ena villa [[Província de Caçris|cacereña]] de [[Guiju Galisteu]]. De quinzeñu se muó pa [[Caçris]], andi estuyó. Se hizu maestru primária. 

[[File:Escritores en Ceclavín.jpg|thumb|300 px|Tardi d'escrebiolis estremeñus teníu lugal en [[:es:Ceclavín|Ceclavín]] el 31 de mayu de 2014]]
En 1983 hue finalista el prémiu “Cáceres” de novela corta pola obra ''Transparencias''. La novela ''Requilorios'' salió nel 1984, huendu la primel obra narrativa escrita totalmenti en estremeñu.

Comu envestigaol el  [[luenga estremeña|estremeñu]] participó nel I Congreso del Extremeño, celebrau en Calzadilla en 2002 cona comunicación "El extremeño en Guijo de Galisteo y pueblos aledaños" y en el [[II Congreso del Habla Extremeña]] olganizau en [[San Peiru Méria]] en 2004 con una comunicación en luenga vernácula al tentu la estima social el [[luenga estremeña|estremeñu]]. Nessi mesmu añu apreparó la comunicación ''El dialectu extremeñu eno Santus de Maimona''. Tien dás varias chalras en destintus estitutus la región.

El 31 de mayu de 2014 participa en el encuentru y la corrobla d'escrebiolis extremeñus veníus d'adentru y juera de la Estremaúra, en Ceclavín (Cáceres).<ref>[http://www.elam.es/tardeescritores Entrevista Tarde de escritores en Ceclavín] Canal Extremadura Radio. 30 de mayo de 2014</ref><ref>[http://www.elperiodicoextremadura.com/noticias/provinciacaceres/encuentro-escritores-tarde_806623.html Ceclavín: Encuentro de escritores esta tarde]. El Periódico de Extremadura. 31 de mayo de 2014.</ref><ref>Agut, Nieves. Periódico Crónica de Coria. Agosto 2014 </ref><ref>Herrero Uceda, Miguel. El retorno de los escritores. Revista Aceña. Agosto 2014 </ref>

==Obra==
Alcón Olivera es conociu pol sel el primeru en publical una novela enteramenti en extremeñu: "Requilorios", en 1984. Esta novela omodiegética cuenta la estória Tiu Aleju, enmotau el “estirau”, quien repassa episódius la su destendia via. La obra es una retahila bien añuá de sucessus i pressonagis la [[Estremaura]] el sigru passau.
 
Amás de los ''Requilorios'', José María vidu espubricaus várius relatinus. Ena obra ''Iberia polyglotta'' se halla la estória ''El escondíu'' i ena revista ''Universo Extremeño'' el cuentinu ''Los galápagus de Tio Samuel''. Algunas de las páhinas de internet están traducías al extremeñu por él.

En 2003 un cuentu largu suyu formaba parti del libru "La torre de papel" con relatus enas distintas luengas y palras hispanas pubricáu en Galicia cona traducion al castellanu de ca relatu. Tamién en 2007 pubricó una abra de teatru en castellanu con el títulu "El secuestro de las palabras"

Dece 2009 una nueva edición de "Requilorius", corregía y cone dizonariu ampliáu se pue mercal por internet 

Enos acabijus del añu 2010 publica una nueva novela en extremeñu: "El revesinu", ena que el lenguaji ara se poni al serviciu de la literatura, no a la contra comu lo jidu en "Requilorios", pa demostral de algún möu la existencia de un dialectu que en otru tiempu se usó cotidianamenti en toa Extremaúra.

Relatus suyus puen enjallalsi tamién enos dos volúminis pubricaus por OSCEC (Organu de Seguimientu y Coordinación del Extremenu y la su Cultura): "La nueva literatura en estremeñu, 2011"  y  "La nueva literatura en estremeñu, 2012"

Añu 2016, "El Quijote Universal, Siglo XXI" con traducionis a 150 luengas, el capitulu sieti de la segunda parti está traducíu al altuextremeñu por esti autol.

El su cuentu "La gurulla del coral de tres vueltas" forma parti de la obra: "Cuentos de Iberia" (2019), andi en 15 lenguas peninsularis se relatan estorias escritas por autoris comu Blasco Ibáñez, Rosalía de Castro, Clarín, Carmen de Burgos o García Lorca.

==Atijus==
* [http://geo.ya.com/nicaela30/programa.htm II Congreso del Habla Extremeña].
* [http://www.aplexextremadura.com/aplex2004.htm Congreso Internacional APLEX 2004].

==Bibliografia==
* Alcón Olivera, J. Mª., ''Requilorios'', Caçris, Institución Cultural “El Brocense”, 1984.
* Alcón Olivera, J. Mª., "Requilorios" (Nueva edición) 2009. www.bubok.es
* "La torre de papel", Varius autoris, A Coruña, Ed. Camiño do faro, 2003
* "Iberia Polyglotta", Varius autoris, Germany, Axel Lenzen Verlag Titz, 2006
* Alcón Olivera, J. Mª., "El secuestro de las palabras" - www.lulu.com
* Alcón Olivera, J. Mª., "El revesinu", Badajoz, Ed. Abecedario, 2010
*"La nueva literatura en estremeñu, 2011" -  "La nueva literatura en estremeñu, 2012" - Varius autoris. OSCEC, 2011 y 2012. https://oscecestremaura.wordpress.com/ 
*"El Quijote Universal. Siglo XXI" Varius autoris. Boadilla del Monte (Madrid). Ed. A. Machado Libros, 2016
*"Cuentos de Iberia" Varius Autoris. Valencia. Llibres de L'Encobert, 2019

== Huentis ==
{{listaref}}

{{DEFAULTSORT:Alcón Olivera, José María}}
{{Literatura en estremeñu}}

[[Category:Escrebioris estremeñus]]
[[Category:Escrebioris en estremeñu]]
[[Category:Prosa en estremeñu]]
