José María Alcón Olivera es un professol, envestigaol i escrebiol estremeñu, autol la primel novela en [[luenga estremeña]]: los ''Requilorios''.
[[File:José María Alcón Olivera.JPG|thumb|right|200px|Alcón Olivera, nel [[II Congreso del Habla Extremeña]].]]
==Via==
Alcón Olivera tuvu nacéncia ena villa [[Província de Caçris|cacereña]] de [[Guiju Galisteu]]. De quinzeñu se muó pa [[Caçris]], andi estuyó. Se hizu maestru primária. 

En 1983 hue finalista el prémiu “Cáceres” de novela corta pola obra ''Transparencias''. La novela ''Requilorios'' salió nel 1984, huendu la primel obra narrativa escrita totalmenti en estremeñu.

Comu envestigaol el  [[luenga estremeña|estremeñu]] participó nel [[II Congreso del Habla Extremeña]] olganizau en [[San Peiru Méria]] en 2004 con una comunicación en luenga vernácula al tentu la estima social el [[luenga estremeña|estremeñu]]. Nessi mesmu añu apreparó la comunicación ''El dialectu extremeñu eno Santus de Maimona''. Tien dás varias chalras en destintus estitutus la región.

==Obra==
Alcón Olivera es conociu pol sel el primeru en pubrical una novela en estremeñu, los ''Requilorios''. Esta novela omodiegética cuenta la estória Tiu Aleju, enmotau el “estirau”, quien repassa episódius la su destendia via. La obra es una retahila bien añuá de sucessus i pressonagis la [[Estremaura]] el sigru passau.
 
Amás de los ''Requilorios'', José María vidu espubricaus várius relatinus. Ena obra ''Iberia polyglotta'' se halla la estória ''El escondíu'' i ena revista ''Universo Extremeño'' el cuentinu ''Los galápagus de Tio Samuel''. Algunas de las páhinas de internet están traducías al extremeñu por él.

En 2003 un cuentu largu suyu ("Enfoncháu") formaba parti del libru "La torre de papel" con relatus enas distintas luengas y palras hispanas pubricáu en Galicia cona traducion al castellanu de ca relatu. Tamién en 2007 pubricó una abra de teatru en castellanu con el títulu "El secuestro de las palabras"

Ugüañu, en 2009, una nueva edición de "Requilorius", corregía y cone dizonariu ampliáu se pue mercal por internet (www.bubok.es) Del mismu möu otra novela en extremeñu con el títulu "El revesinu" estará enas librerías pa los acabijus del añu.

==Atijus==
* [http://geo.ya.com/nicaela30/programa.htm II Congreso del Habla Extremeña].
* [http://www.aplexextremadura.com/aplex2004.htm Congreso Internacional APLEX 2004].

==Bibliografia==
* Alcón Olivera, J. Ma., ''Requilorios'', Caçris, Institución Cultural “El Brocense”, 1984.
* Alcón Olivera, J. Ma., "Requilorios" (Nueva edición) 2009. www.bubok.es
* "La torre de papel", Varios autores, A Coruña, Ed. Camiño do faro, 2003
* Alcon Olivera, J. Ma., "El secuestro de las palabras" - www.lulu.com

{{DEFAULTSORT:Alcón Olivera, José María}}
{{Literatura en estremeñu}}

[[Category:Escrebioris estremeñus]]
[[Category:Escrebioris en estremeñu]]
[[Category:Prosa en estremeñu]]
