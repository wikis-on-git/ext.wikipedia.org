'''Super 8''' [[IPA|[ˈsupɛɾ ˈoʧo]]] son un grupu [[Montiju|montijanu]] música independienti, punteru nel panorama musical estremeñu.

==Estória==
Los Super 8 escomiençan en Hebreru el 1999, tocandu en baris i localis la localiá [[Bajós|pacensi]] de [[Montiju]].
 
Nessi mesmu añu graban la su primel maqueta embaju los endirguis Dr. Ecce Homo i prencípian a tenel fama enos ámbitus la música independiente el panorama musical español, tocandu en festivalis estremeñus comu el Contem-pop-ranea [[Abuquerqui]] i el Zorrock en [[Puebra la Reina]]. Graban ansimesmu un diretu pal pograma RNE-3 ''Diario pop''. 

En setiembri el 1999, la maqueta ''Fotogramas'' es premiá pola revista ''RockdeLux'', lo que le premiti grabal el su primel discu estuyu. ''Guía para oler colores'' se grabó entri Diziembri 2000 i Jeneru 2001, enos estuyus Sonoland en [[Mairil]], embaju los endirguis el produtol i músicu Fino Oyonarte. Los Super 8 tuvun la mala folla de namás destribuil BMG/Ariola unas 3000 cópias sin promoción denguna, acetu el sostribu que ubun pol mé los arrádius.

El grupu se dissolvió nel 2002 endispués dun periodu conciertus i atuacionis pal arrádiu, la televisión i en destintus festivalis regionalis (WOMAD, Zorrock, Contem-pop-ranea) i en destintas ciais el país. La despiia la hizun pol mé duna carta que espubricarun ena su página web.

==Miembrus==
* Carmen Estevez: vozi.
* Alfonso Villalobos: quitarra rímica.
* Carlos Aragonés: quitarra solista.
* Juan Pablo Nacarino: baju.
* Antonio Carretero: bateria.

== Discografia ==
* ''Guía para oler colores'' (2001).

== Atijus ==
* [http://www.ventanadigital.com/super8/ Web el grupu].
* [http://www.myspace.com/super8musica Página en Myspace].

[[Category:Música d'Estremaura]]
