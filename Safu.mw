'''Σαπφώ''' en griegu, cantautora i endirgaora lésbia.
[[Image:1877 Charles Mengin - Sappho.jpg|thumb|right|200px|Safu, sigún Charles Mengin]]

== Via ==
La via Safu (cuyu nombri nel su dialeutu era Ψάπφω) está enllena d’enteracionis farsas que los própius antíguus s’encargarun de pedrical. Se sabi que tuvu nacéncia ena isla elena [[Lesbu]], hunta la costa anatólia, probabrimenti en [[Mitileni]], anque la ''Suda'' dis qu’en [[Éresu]], endrentu duna cabaña aristócrata. La fecha la su nacéncia s’inora. Las huentis antíguas, nel su afán sincrónicu, la hazin compartil ''akmé'' con [[Alceu]], anque de huru Safu sedria mas nueva. Agañu, Saake propón el 612 e. C.
 
Su pairi hue Escamandrónimu. Tuvu tres helmanus: Láricu, Carassu i Erígüiu. Safu se casó con Cércila d’[[Andru]] cuyu matrimoñu consumó huendu iha Cleis. Era de contestura bahina i morena. Anque la su família preteneciera a ciertu rangu aristocráticu, la tirania Mírsilu quiziá huera la causa la mala situación Safu i la su família. Láricu colabutó nel pritaneu [[Mitileni]] i Carassu trebahó de comercianti pa [[Ehitu]], anque sigún várius testimoñus se queó arruchi pol curpa duna tal Rodopi, furriaca luhu, i tuvu que gorvel pa casa. El helmaninu chicu, Erígüiu paici que se queó viviendu cola Safu. Esta, polo que se sabi, hue destierrá quandu Mírsilu pa [[Siracusa]] enantis el 590. Endispués desta fecha, ya en [[Mitileni]], Safu vivió cumu estitutrís las muchachas las artas crassis lésbias de las qualas consiguia los quartus pa mantenelsi ena crisi dessistenti ena isla. Tamién componia cancionis voas polas que cobraba.
 

A Safu siempri se l’á vistu arrodeá de zagalas nobris que huerun discípulas astilu escuelas filosóficas (velequí que huera compará con [[Sócrati]], peru en femininu). El curtu relihiosu entri ellas i ellas podria sel notabri, palreandu angunus d’aspécii cofradias (''θίασος'' en griegu) que tendrian cumu curtu a las Musas, anque los curtus (polos sus puemas) podrian belsi estendiu a diosis cumu [[Afrodita]] i [[Eru]]. Mas, Safu, sigún se conoci polos sus velsus, amó a várias de las sus discípulas.

Se desconoci la fecha essata la su muerti, arrodeá tamién d’estórias míticas. Pol mé de [[Menandru]] se mos á trasmitiu la leyenda de qu’el impossibri amol a Faón, atihau a [[Afrodita]], la llevó a tiralsi de Léucadi al mari.

== Obra ==
[[Image:Bust Sappho Musei Capitolini MC1164.jpg|thumb|left|120px|Bustu Safu, ena qual se mienta su proceéncia erésia]]
Las huentis antíguas palran de nuevi librus [[oda|odas]] i [[elehia|elehias]]. La [[Suda]] dis qu’escrebió tamién yambus i epigramas. Pol mé de Sérviu se conoci la dessisténcia dun décimu libru d’epitalámius. Dendi la epoca alehandrina tó esti haci puemas hue acolocau pol metrus, huendu:
* Libru I: estrofas sáficas.
* Libru II: pentámetrus datílicus eólius.
* Libru III: asclepiadeus mayoris.
* Libru IV: tetrámetrus hónicus mayoris.
* Libru V: glicónius, falécius i asclepiadeus menoris.
De los demás librus nu dessistin datus al respetivi. Se carcula que la produción puética Safu andaria entri los 10.000 i 12.000 velsus, de los qualis abemus mas dun centenal cachinus i dengún puema compretu.

La puesia Safu s’enquaira endrentu la llamá lírica monódica, es izil, la dun solu cantol. Los sus puemas son verdaerus tributus al amol, andi los diosis atihaus a él desfilan i son honraus. Desamoris, gozus, consuelus, morriña, harreus pingandu del luhu, finura, delegáncia i belleza  entri los que la puetisa de Mitileni gaspaleaba.

== Abreviaturas ==
Hormi al catálogu autoris i obras el ''Liddell-Scott'', esta autora alcibi l’abreviación el nombri latinu ''Sappho'' "Sapph."

== Bibliografia ==
* Safo-Poetas arcaicos, ''Lírica'', entrod., trad. i notas P. Rodríguez Adrados, Gredos, Mairil, 1982.
* Liddell H., G., Scott R., ''A Greek-English Lexicon'', Oxford, 1996.
* VV. AA., ''Antología de la poesía lírica griega'', entrod. i trad. C. García Gual, Alianza, Mairil, 2001.

[[Category:Puesia]]
[[Category:Biugrafias]]
[[Category:Música de l'Antígua Grécia]]
[[Category:Escrebioris]]

== Atihus ==
* El nuevu puema Safu, en estremeñu [http://labillotaliteraria.blogspot.com/2009/01/el-nuevu-puema-safu.html]

[[ar:صافو]]
[[ast:Safo]]
[[bat-smg:Sapfo]]
[[bg:Сафо]]
[[br:Sapfo]]
[[bs:Sappho]]
[[ca:Safo de Lesbos]]
[[cs:Sapfó]]
[[cy:Sappho]]
[[da:Sapfo]]
[[de:Sappho]]
[[el:Σαπφώ]]
[[en:Sappho]]
[[eo:Sapfo]]
[[es:Safo]]
[[et:Sappho]]
[[eu:Safo]]
[[fa:سافو]]
[[fi:Sapfo]]
[[fr:Sappho]]
[[gd:Sappho]]
[[gl:Safo]]
[[he:סאפפו]]
[[hr:Sapfa]]
[[hu:Szapphó]]
[[id:Sappho]]
[[is:Saffó]]
[[it:Saffo]]
[[ja:サッポー]]
[[jv:Sappho]]
[[ka:საფო]]
[[ko:사포 (시인)]]
[[la:Sappho]]
[[lij:Saffo]]
[[lt:Sapfo]]
[[lv:Sapfo]]
[[mn:Сапфо]]
[[nds:Sappho]]
[[nl:Sappho]]
[[nn:Sapfo]]
[[no:Sapfo]]
[[pl:Safona]]
[[pms:Safo]]
[[pt:Safo]]
[[ro:Sappho]]
[[ru:Сапфо]]
[[sh:Sappho]]
[[simple:Sappho]]
[[sk:Sapfó]]
[[sl:Sapfo]]
[[sr:Сапфа]]
[[sv:Sapfo]]
[[sw:Sappho]]
[[szl:Safůna]]
[[ta:சாஃபோ]]
[[tg:Сапфо]]
[[tr:Sappho]]
[[uk:Сапфо]]
[[vi:Sappho]]
[[vo:Sappho]]
[[zh:莎孚]]
[[zh-min-nan:Sappho]]
