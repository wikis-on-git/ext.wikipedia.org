'''Luisa Durán''', mas populalmenti conocía comu "la cigarra estremeña", es una prolija escrebiora autora de puesia, prosa i teatru.

==Via==
Luisa tuvu nacéncia ena villa cacereña de [[Logrosán]] el 19 Outubri el 1934, andi vivi hata los 23 añus. Allí escomençó a desarrollal la su pasión puética, cuyus primerus velsus datan de quandu tinia seis añinus namás. De que tuvu la eá, aballó pa los [[Mairil|Mairilis]] a estuyal Magistériu.

A los 23 añus dehuyi pa la [[Borgoña]] francesa junta la su família. Naquella región conoció al que huessi el su mariu.
Atuó en [[Dijón]] el 1 Mayu el 1963, ena Borsa Trebaju, andi hue mu celebrá. Sieti añus endispués, vien pa [[España]] i s’assienta en [[Mairil]]. Allí se consagra al su empiqui literáriu espubricandu librinus puesia i participandu nel arrádiu en destintas emissoras. Destus tiempus nel arrádiu es andi le vien el moti "la cigarra estremeña", pol mó [[Joaquín Prat]]. Endispués vendrian obras en prosa i anguna teatral.

==Obras==
Luisa Durán escrebi mucha puesia, tantu en [[luenga castellan|castellanu]] comu en [[luenga estremeña|estremeñu]]. La sus obras puéticas son velaquí estas:
* ''Tu nombre llevo en silencio'' (1970).
* ''Mi tierra'' (1981).
* ''Vivencias'' (1996).
* ''El canto de la cigarra'' (2002).
Alogu tien en prosa una obra al tentu las costumbris i ofícius antíguus, entitulau ''Oficios perdidos: Costumbres y recuerdos de mi infancia'' (2002).
Obras teatralis son ''Qué tiempos!'' i ''En casa del alcalde'', amás del saineti ''La feria''.

==Atijus==
* [http://www.luisaduran.com/index.php Web pressonal].

==Bibliografia==
* Martínez Terrón, L., ''Primera Antología de Poesía Extremeña'', Caçris, ei. autol, 2005.

{{DEFAULTSORT:Durán, Luisa}}
[[Category:Escrebioris estremeñus]]
[[Category:Escrebioris estremeñus en castellanu]]
[[Category:Escrebioris en estremeñu]]
