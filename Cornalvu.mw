[[Image:Cornalvu.JPG|thumb|right|200px|Afotu el Parqui Natural de Cornalvu.]]
'''Cornalvu''' es un embalsi romanu asiahau a unus 10 [[Quilómetru|quilómetrus]] de [[Méria|Méria]], i al mesmu tiempu, tamién se llama Cornalvu al [[Parqui Natural]] ondi s'alcuentra iziu embalsi.

Lo primeru que se puei vel el parqui es el centru d'entelpretación, enas aldehueras de Truhillanus. Tras unus quilómetrus pol un caminu asfaltau chegaremus al Parqui Natural i el embalsi (si acontinamus p'alantri, chegaremus a unas [[Hesa|hesas]] propieá la [[Hunta d'Estremaura|Hunta d'Estremaura]]).

La presa es una eificación romana sobri el arroyu Albarregas, que se gastaba p'abastecel d'áugua a parti la ciá d'[[Emerita Augusta|Emerita Augusta]] (ogañu ciá e Méria).
La contención es una muralla e 220 metrus de largu pol 18 d'artu, siendu la parti que s'alcuentra en contatu con el áugua en horma e graeriu.
Esta costrución hue decrará Monumentu Nacional el 13 e Diciembri e 1912, inque el embalsi s'acontina gastandu ena atualiá.

El su entornu es un Parqui Natural, razón pola que goça e proteción especial de la Hunta de Estremaura endi 1988, i pol supuestu, posei una rica frora i fauna.

Parti el embalsi el riu Alhucén, riu típicamenti mediterráneu con un emportanti estiahi que prevoca qu'en vranu quei secu a tramus i la via acuática se concentri en poças i chabarcas, llamás "charcas madre" (chabarcas mairi).

Es mestel izil que nesti riu s'alcuentra una especi e pezi llamá [[Harabugu|harabugu]], la cual está en continua regresión i solu quean en angunus lugaris de [[Riu|riu]] [[Guadiana|Guadiana]] (paci sel que nel Guadalquivil ya s'án estinguiu).

==Monicípius comprendius==
*[[Méria|Méria]] 
*[[Mirandilla|Mirandilla]] 
*[[Guareña|Guareña]] 
*[[San Pedru e Méria|San Pedru e Méria]] 
*[[Alcuéscar|Alcuéscar]] 
*[[Arroyumolinus|Arroyumolinus]] 
*[[El Carrascalehu|El Carrascalehu]] 
*[[Montánchez|Montánchez]] 
*[[Alhucén|Alhucén]]

==Atihus==

*[http://traianus.rediris.es/textos/presas02.htm Presas i acuedutus romanus]
*[http://aym.juntaex.es/medioambiente/conservacion/servicios/descargas/ventanasIndependientes/cornalvo.htm Mapa el Parqui Natural de Cornalvu]
*[http://www.cornalvo.com/ Enhormación i servicius en Cornalvu]

[[Category:Espacius naturalis en Estremaura]]

[[es:Embalse de Cornalbo]]
[[gl:Cornalvo]]
