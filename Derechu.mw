El '''Derechu''' es el ordin normativu i enstitucional la conduta umana en socieá enspirau en postulaus de justicia, cuya basi son las relacionis socialis dessestentis que determinan el su conteniu i caratel. En otras parabras, es el conjuntu normas que regulan la convivencia social i premitin resolvel los conflitus interpressonalis.

La definicion enicial da cuenta del Derechu positivu, peru non esplica el su hundamentu; por ellu juristas, filósofus i teóricus del Derechu án propuestu a lo largu la estória albondu definicionis alternativas, i destintas teorías jurídicas sin que dessesta, hata la fecha, consensu al tentu la su valides. El estuyu el concetu el Derechu lo realiza una de las sus ramas, la Filosofía del Derechou. Con tó, la definicion propuesta enicialmenti resolvi el problema de "valides" del hundamentu del Derechu, al entegral el valol Justicia nel su concetu.

Los concetus de derechu positivu i el derechu vigenti se puein reducil a que el primeru es el que s'aprica i el segunderu es el que el órganu legislativu pubrica pa sel obedeciu en tantu duri la su vigencia, mentris non seya sustituiu por meyu la abrogacion o derogacion. Polo tantu no tó derechu vigenti es positivu, es izil, ain normas jurídicas que tienin poca apricacion pratica, no es derechu positivu peru si es derechu vigenti.

[[Category:Derechu]]
