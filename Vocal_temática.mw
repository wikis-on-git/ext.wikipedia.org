En induropeu i ciertas luengas dél derivás, vocal que sirvi de transición entri la raís i la desinéncia.

== Vocal temática en induropeu ==
La vocal temática sulhió en induropeu nun prohessu tardiu de regularización la luenga, pa facilital l’unión entri raizis consonánticas i morfemas aglutinaus qu’endispués dierun passu a las desinéncias. Nu tiini, pol tantu, valol semánticu, sinu morfolóhicu.
La vocal temática en induropeu gastaba sempri un timbri meyu ''e/o'', alternandu nel su usiu sigún las destintas categorias la luenga: nom. ''*dom-o-s/*'' voc. ''dom-e'' “casa”; ''*e-bher-e-t'' “llevaba”/''*e-bher-o-me'' “llevabamus”.

== Vocal temática enas luengas crássicas ==
El empreu la vocal temática acontinó enas luengas estóricas i hue mu emportanti sobritó en morfolohia nominal, ya que premitió la nacéncia dun paradima regulal tantu en griegu cumu en latín ondi dessistiria l’alternáncia e/o nel tema la parabra. En dambas a dos luengas esti paradima regulal compusu la segunda declinación. V. gr.: ''*wlk<sup>w</sup>os'' “lobu”: gr. nom. ''λύκ-ο-ς'', voc. ''λύκ-ε'', ac. ''λύκ-ο-ν'', hen. ''λύκ-ο-ιο'' >'' λύκου'', dat. ''λύκ-ω-ι''; lat. nom. ''lup-o-s > lupus'', voc. ''lup-e'', ac. ''lup-o-m > lupum'', dat. ''lup-o-i'' > ''lupo'', abl. ''lup-o-d > lupo''; scr. nom. ''vrk-a-s'', voc. ''vrk-a'', ac. ''vrk-a-m'', gen. ''vrk-a-sya'', abl. ''vrk-a-d'', dat. ''vrk-a-ya'', locat. ''vrk-e'', estr. ''vrk-a''.
El latín, pol sel luenga d’acentu tónicu, aborró muchas destas alternáncias prencipalmenti ena flessión verbal pol apofonias: ''*fer-o-mos > fer-i-mus'' “llevamus”; *''ed-o-mos > edimus'' “comemus”.

== Bibliografia ==
* Chantraine, P., ''Morfología histórica del griego'', trad. Andrés Espinosa Alarcón, Barcelona, Ediciones Avesta, 1983.
* Mallory J. P., Adams, D. Q, ''The Oxford introduction to proto-indo-european and the proto-indo-european world'', Oxford, 2006.
* Monteil, P., ''Elementos de fonética y morfología del latín'', trad. C. Fernández Martínez, Sevilla, 1992.

[[Category:Lingüística]]

[[de:Indogermanische Ursprache#Themavokal]]
