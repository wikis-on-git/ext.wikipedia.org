[[File:Superaeg.jpg|thumb|240px|]]
Un '''cuelpu sóliu''' (del latín solĭdus) es unu delos quatru [[estaus de agregación dela materia]] más conozius i observablis siendu los otrus [[gas]], [[líquiu]], [[prasma]]. Se caracteriça polque oponi resistencia a chambus de horma i de volumi. Las sus [[partícula]]s se alcuentran huntas i corretamenti ordenas. Las moléculas dun sóliu tinin una gran coesión i adotan hormas bien definias. Existin varias diciplinas que estudian los sólius:

La [[física]] del estau sóliu estudia de manera experimental i teórica la [[materia]] condensa, es izil, de líquius i sólius que contengan más de 1019 átimus en contatu entri sí.​ La mecánica de sólius deformablis estudia propiedais microscópicas endi la perspetiva dela mecánica de meyius continus cumu tensión, dehormación i magnituis termodinámicas i inora la estrutura atómica interna polque pa ciertu tipu de probremas esta nu es relevanti.
La [[céncia]] de materialis se ocupa prencipalmenti de propiedais delos sólius cumu estrutura i transhormacionis de fasi.
La química del estau sóliu se especialiça ena síntesis de ñuevus materialis.
Manteniendu constanti la presión a baja [[temperatura]] los cuelpus se presentan en horma sólia i alcuentrándosi entrelaçaus hormandu generalmenti estruturas cristalinas. Estu confieri al cuelpu la capacida de aguantal huerças sin dehormación aparenti.

El sóliu más ligeru conociu es un material artificial, el aerogel con una densidad de 3 mg/cm³ o 3 kg/m³, el vidriu, que tien una densida de 1,9 g/cm³, mentris que el más densu es un [[metal]], el osmiu (Os), que tien una densida de 22,6 g/cm³.
