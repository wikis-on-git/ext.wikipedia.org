Un '''gamelan''' es un conjuntu musical de [[Indonésia]] y [[Malásia]] que nolmalmenti contiini una seri d'istrumentus cumu metalofonus, [[xilofonus]], tamboris, gongs, frautas de bambú, istrumentus de cuerda pursá y frotá, y jata vocalistas puen sel incruyíus. Los tamboris sonin un istrumentu emportanti que dirigi el conjuntu.

El términu se refiiri más a la balburda los istrumentus qu'a los que los tocan. Un gamelan es un conjuntu d'istrumentus cumu una entiá propia, costruíu y afináu pa tocal juntus. Istrumentus de gamelan diferentis nu sonin entrecambiabris.

La parabra "gamelan" viini de la parabra [[luenga javanesa|javanesa]] "gamel" que quiiri idil golpeal u martillal, con el sufiju -an, que jorma un nombri colectivu.
