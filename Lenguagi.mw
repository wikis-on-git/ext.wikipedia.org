Un '''lenguagi'''  (del [[luenga ocitana|provenzal]] ''lenguatge''<ref>[http://lema.rae.es/drae/?val=lenguaje] ''[[DRAE]]''. Consultau el 14 de setiembri de 2012.</ref> y del [[luenga latina|latín]] ''lingua'') es un sistema de [[comunicación]] estructurau pal que existi un [[significau|contestu]] d'usu y ciertus prencipius combinatorius formalis. Existin contestus tantu naturalis com'artificialis.

Dendi un puntu vista más ampliu, el lenguagi indica una característica común a los humanus y a otrus animalis (animalis no [[símbolu|simbólicus]])  pa espresal las sus experencias y comunicaglas a otrus meyanti el usu de símbolus, [[señal]]is y soníus registraus por los [[Órganu sensorial|órganus los sentíus]]. Los seris humanus desarrollan un lenguagi compleju que s'espresa con secuencias sonoras y signus gráficus. Pola su parti, los animalis desarrollan una comunicación a través e [[signu]]s sonorus, olfativus y corporalis que en una hartá casus distan e sel sencillus.
* El '''[[luenga natural|lenguagi humanu]]''' se basa en la capaciá los seris humanus pa comunicalsi por meyu de [[signu lingüísticu|signus lingüísticus]] (usualmenti secuencias sonoras, peru tamién gestus y señas, así comu [[grafema|signus gráficus]]). Prencipalmenti, lo hazemus utilizandu el [[signu lingüísticu]]. Aun asina, ain diversus tipus e lenguagi. En cuanto al su desarrollu, el lenguagi humanu pué estudialsi dendi dos puntus e vista complementarius: la [[ontogenia]] y la [[filogenia]]. La primera analiza el procesu pol cual el sel humanu adquieri el lenguagi, mientras que la segunda s'encarga d'estudial la evolución histórica d'una luenga.<ref> Cfr.: [[Ludwig Wittgenstein]]; en el su [[Tractatus logico-philosophicus]] comenta qu'el [[lenguagi]] es un mapa la [[realiá]].</ref>
* El '''[[zoosemiótica|lenguagi animal]]''' se basa en el usu de señalis visualis, sonoras y olfativas, a modu de signus, pa señalal a un referenti o un significau diferenti de dichas señalis. Primatis y otras especis construyin proposicionis simplis (sustantivu, verbu y adjetivu).<ref>http://www.discoverymax.marca.com/actualidad/la-gorila-koko-desarrolla-capacidades-vocales/</ref> Drentu del lenguagi animal están los gritus d'alarma, el [[lenguagi las abejas]], etc.
* Los '''[[lenguagi formal|lenguagis formalis]]''' son construzionis artificialis humanas que s'usan en [[matemática]] y otras disciplinas formalis, incluyendu lenguagis de programación. Estas construzionis tién estructuras internas que compartin con el lenguagi humanu natural, polo que puén sel en parti analizaus con los mesmus conceptus qu'ésti.

Manqui el [[antropocentrismu]] casi jata finalis e siglu XX establecía taxativamenti una diferencia absoluta enti el lenguagi humanu y el e los endenantis llamaus «animalis irracionalis», la acumulación e gran cantidá estudius (especialmenti [[ethología|ethológicus]]) demuestra que una hartá animalis no humanus, especialmenti con áreas cerebralis corticalis mu o bastanti desarrollás ([[bonobu]]s, [[chimpancé]]s y otrus [[primati]]s, así comu [[cetáceu]]s -especialmenti [[Delphinidae|delfinidus]]-, avis -especialmenti [[Psittacoidea|lorus]], [[Corvidae|cuervus]], [[Columbidae|palomas]], elefantis, perrus, gatus, equinus etc. posein lenguagis bastanti más complejus (y más cercanus al humanu) qu'el supuestu por [[Iván Pávlov|Pávlov]] y los [[refleju condicionau|reflejus condicionaus]] o los [[conductismu|conductistas]] anglosajonis que toïtu lo reducían las actividáis psíquicas a un meru circuitu refleju [[mecanicismu|mecanicista]] d'''estímulo-respuesta''. En rigor Pávlov no era tan mecanicista peru suponía al lenguagi los animalis no humanus comu correspondienti a un ''[[primer sistema de señalis]]'' (basau prencipalmenti en el estímulu respuesta tras la reiteración d'un estímulu que s'asocia una "[[recompensa]]" [qu'implica al [[circuitu de premiu-recompensa]] ]  o a la ausencia la mesma que genera un hábitu o ''habitus'') mientras que pal sel humanu Pávlov suponi un ''[[segundu sistema de señalis]]'' qu'es un [[saltu cualitativu]] respectu al primeru y qu'es el lenguagi humanu qu'es [[heurísticu]] al estal abiertu respectu al ciclu d'estímulu-respuesta.<ref>[[Jean-François Le Ny]]:La Sémantique psychologique, [[PUF]] (Presses universitaires de France), 1979 ISBN 978-2130358725 </ref>

La facultá del lenguagi no es el resultau d'un [[aprendizaji]], sinu qu'es [[congénita]], es izil, naci con el [[sel humanu]].<ref name=lyl>Arroyo Cantón, Carlos; Berlato Rodríguez (2012) Lengua castellana y Literatura. Página 408, "La comunicación". [[Oxford University Press]]. ISBN 9788467367966</ref> Además, se presenta de igual manera en tós los seris humanus, independientementi del momentu históricu y del lugar geográficu, es izil, es [[universal]].<ref name=lyl/> Las luengas puein aprendelsi y orvialsi, peru la capacidá del lenguagi no.<ref name=lyl/>

== Guípise tamién ==
* [[Palra]]
* [[Sociolingüística]]

== Huentis ==

=== Referéncias===
{{listaref}}

=== Bibliografía===
* Ávila, R. La luenga y los palrantis. Méxicu: Trillas, 1977.
* Quilis, A. y Fernández, J. Cursu de fonética y fonología españolas. Madrid: Conseju Superior e Investigacionis Centíficas, 1992.

== Atijus ==

{{commons|Atlas of languages|Lenguagi}}
* [http://www.rae.es/ Real Academia Española]
* [https://web.archive.org/web/20121224005715/http://www.rae.es/drae/ Izionariu la Luenga Española la Real Academia Española. Vigésima segunda edición]

[[Category:Lenguagi| ]]
