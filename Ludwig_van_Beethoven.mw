[[File:Beethoven.jpg|200px|thumb|right|Ludwig van Beethoven]]
'''Ludwig van Beethoven''' (16 diziembri de 1770 - 26 marçu de 1827), compositol [[Alemaña|alemán]] de [[Música clássica]], arreparau cumu unu los mehoris de tolos tiempus. Es el prencipal preculsol la transición dendi el [[Neoclassicismu|clasicismu]] pal [[romanticismu]]. Unu los sus labutus más conocius es la [[Novena Sinfonia|Novena Sinfonía]], de la qu'una parti se gasta cumu inu la [[Unión Uropea]].


Tuvu nacencia en Diciembri el 1770 ena ciá alemana de [[Bonn]], nel senu duna família umirdi; nu sabemus el día essatu. Dendi nuevu se daleó pala música. A los 8 añus dio el su primel conciertu pianu i a los 11 era violinista nuna orquesta teatru. A los 13 lo nombrarun maestru ólganu la ilésia. 

El acaberu la su vía lo passó arrutau pol mochi. Espenó con 57 añus en [[Viena]] puna numonia.

== Labutu ==
[[File:Beethoven_Hammerklavier.jpg|thumb|left|300px|Sonata pa pianu op. 19]]
El listau de compusicionis de Beethoven es mu abonda. Puemus destacal:
* 9 sinfonias 
* 5 conciertus pa pianu
* 1 conciertu pa violín
* 1 conciertu tripri pa violín, violonchelu i pianu 
* 32 sonatas pa pianu
* 16 quartetus de cuerda
* La ''Misa Soleni'' 
* L'ópera ''Fidéliu''

El su labutu se puei suçalachal en tres periodus:

* Periodu 1770-1800: previvéncia las holmas crássicas.
:Nel acaberu el 1800, los sus labutus nu se destinguin, holmalmenti, de las de [[Haydn]] i [[Mozart]], ara que tiei angunus mu orihinalis; los labutus más destacabris son las primeras sonatas pa pianu, los dos primerus conciertus pa pianu i orquesta, la Primel Sinfonia, los cuartetus opus 18 i el famosu Setetu opus 20. Pal acaberu desta epoca tiei manifestáncia la su sordera, qu'acabiha pol gorvelsi total.

* Periodu 1801-1814: Continius espresivus densus i cámbeus huertis de tonaliá.
:Ena segunda epoca reholma la estrutura crássica la sinfonía, chambandu el ''minuet'' pun ''scherzo'' que premitiera una mayol libertá ena compusición. Es el momentu las sinfonias ''Tercel pala Otava'', del su conciertu pa violín, de los tres úrtimus pa pianu i orquesta, de los tres quartetus Rassumovski, opus 59, i de l’ópera Fidelio. Desta epoca son tamién angunas de las sus sonatas mas famosas: L'Apassioná, opus 57, pa pianu i la Sonata pa Kreutzer, opus 47, pa violín i pianu.

* Periodu 1815-1827: Rondamenti libertá melódica i holmal.
:Ena úrtima fasi la su vía, cria las úrtimas sonatas pa pianu, cumu la Hammerklavier, opus 106, los úrtimus cuartetus, la Gran Huitiva pa cuerda, opus 133, la Misa Soleni en re mayol i la Novena Sinfonia, ena úrtima movición de la quala cola, pol primel vezi, la vozi umana (con testu de Schiller). La su enfruéncia sobri heneracionis huturas hue inestimabri, pus prevocó la tresholmación la música ociental, de la quala es, quiziá, el compositol más representativu .

== Murtimeya ==

{{Ascuchal|1=Ludwig van Beethoven - Symphonie 5 c-moll - 1. Allegro con brio.ogg|tit=5ª Sinfonia|des=Primel movimientu}}

{{Ascuchal|1=Ludwig van Beethoven - Symphonie 5 c-moll - 2. Andante con moto.ogg|tit=5ª Sinfonia|des=Segunderu movimientu}}

{{Ascuchal|1=Ludwig van Beethoven - Symphonie 5 c-moll - 3. Allegro.ogg|tit=5ª Sinfonia|des=Tercel movimientu}}

{{Ascuchal|1=Ludwig van Beethoven - Symphonie 5 c-moll - 4. Allegro.ogg|tit=5ª Sinfonia|des=Cuartu movimientu}}

== Atijus ==
{{Commonscat|Ludwig van Beethoven}}

{{DEFAULTSORT:Beethoven, Ludwig van}}

[[Category:Músicus]]
