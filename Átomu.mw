[[Image:atom.jpg|right|thumb|Átomu d'eliu]]
'''L'átomu''' (del latín atomun, i ésti del gregu atomon, endivisibli) es la minol cantiá d'un elementu quimicu que tie desisitencia propia i que nu es pusibli devidir cun procedimientus quimicus. Ya hue propuesto pol dalgunus filosofus gregus cumu [[Democrito]] i los [[Epicureos]].

== Estructura atómica ==
Ogañu s'acepta qu'el átomu componese d'un nucleu e carga pusitiva hormau e protonis i neutronis alrredor del cual s'alcuentra una nubi e eleutronis de carga negativa que s'enomina curteça.
===El nucleu átomicu===
El nucleu átomicu esta hormau pol nucleonis que puein sel de dos clasis:
*Protonis: Paltícula de carga letrica pusitiva.
*Neutronis: Paltículas ensin carga letrica.
===La Corteça===
Es la parti más esterna i esta hormá pol una nubi de eleutronis.
== Moelus atómicus ==
El conceutu e átomu que s'a tuvido a lu largu dela estória a chambiau sigún los discubrimientus nel campu la fisica.
===Moelu  e Rutherford===
Esti moelu hue esarrollau pol el fisicu [[Ernest Rutheford]] partiendu de lo que ui cunocesi cumu el esperimentu Rutheford en [[1911]], cumu algotros moelus anterioris postula que l'átomu componese d'una parti pusitiva i otra negativa peru n'esti moelu la parti pusitiva concentrase nel nucleu.
===Moelu e Bohr===
Esti moelu es es un moelu del átomu d'idrógenu, l'átomu es un sistema solar chiquitu cun un nucleu nel centru i los eleutrnis muvienduse  alrredor del nucleu n'orbitas bien efinidas, incorpora los úrtimus discubrimientus centificus de cuantiçación de la energia i el efeutu fotueletricu.
===Moelu e Schrödinger===
Dispues de que [[Louis-Victor de Broglie]] propuso la naturaleça ondulatoria dela materia en [[1924]] , la cual hue heneraliçá pol [[Ernest Schödinger]] nel añu [[1926]], s'autualiço nuevamenti el moelu del átomu. Nel moelu de Schröndinger s'eha atras la conceución de los eleutronis cumu esfiras pequeninas cun carga que hiran alrredor del nucleu. En veci d'estu Schrödinger describi a los eleutronis pol meyu d'una hunción d'onda, el cuairau dela cual representa '''prubabilidá de presencia''' nuna rehión delimitá del espaciu. Esta zona de prubabilidá se cunoci cumu orbital. 

== Referencias ==

== Atihus esternus ==
*[http://www.energia.4d2.net El puel del átomu]
