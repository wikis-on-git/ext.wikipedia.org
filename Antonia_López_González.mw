'''Antonia López González''' ([[Guareña]], ([[Provincia de Baajós|Baajó]]), n.1967) 

Meica, Medalla de Extremadura (2002), investigaora de los malis tropicalis, mayolmenti del mal de ''Jorge Lobo'' o lobomicosis<ref>[https://extremenosilustres.wikispaces.com/Antonia+López+González Extremeños ilustres, Antonia López González]</ref>. Cooperanti responsabli y fundaora de la ONG ''Comité Ipiranga'' pa dal atención y cura a los enfelmus pa las tierras del Amazonas. Tou el equipu de meicus atiendi endi un barcu hospital que se desplaza por el  río Purús, en el Amazonas, pa poel llegal a los poblaus.<ref name="Per">Guerra, José Luis ''Antonia López González, médico y responsable de la oenegé Comité Ipiranga: ''Amo profundamente a Extremadura; la añoro todos los días; pero seguiré en el Amazonas''. Periódico de Extremadura, 11/11/2012</ref>

Antonia López jue directora de la revista ''Leucemia'' de la Facultad de Medicina de la Universidad de Extremadura (1987-1990). Ponenti de abondus seminarius y congresus internacionalis ondi se mientan los malis tropicalis.<ref>[http://webcache.googleusercontent.com/search?q=cache:QzEBFq1tJKUJ:www.bibliotecaspublicas.es/guarena/seccont_34802.htm+&cd=2&hl=es&ct=clnk&gl=es Antonia López González Autores Biblioteca publica]</ref>

Tou el su labutu humanitariu y compromisu social uñíu a la su sapienza centífica le llevó a publical un libro sobri enfermedais dermatológicas tropicalis olvidás, de rangu endémicu en la región amazónica, dichu libru es un referenti en tou el mundu.<ref name=Per></ref>

Amás de la ''Medalla de Extremadura 2002'', ha recibíu otros reconocimientus honoríficus comu: ''Premio Cooperação e solidariade de AFA-Prelazia-Brasil-2002'', ''Premio de cooperación internacional Derechos Humanos de Extremadura-2007'', ''Premio de cooperación Enclave-92 USINA COSMOPOLIS-Brasil'', ''Premio Culturas 2001 Comite Extremeño contra el racismo, la xenofobia y la intolerancia''.<ref>DECRETO 98/2002, de 23 de julio, de concesión de la Medalla de Extremadura a la Dra. Dña. Antonia López González. (D.O.E. Nº88, de 30 julio 2002) </ref> Medalla de oro del Colegio de Médicos de Badajoz, 2014<ref>Hernández, Ana B. ''La extremeña que quiere salud para todos'' Diario Hoy 29 septiembre 2014</ref>

== Referencias ==
{{Prantilla:Listaref}}

[[Category:Científicus]]
[[Category:Científicus estremeñus]]
