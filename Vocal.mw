{{Polmehoral}}
== Definición ==

Una vocal es fisiulohicaenti un son el luengahi umanu que se prouci en hundeandu el airi sin atopaeru dengunu d’estáculus, tuviendu lugal una movición d’abrieru i aluspués d’afechaeru.
Huncionalmenti se llama vocal a aquel son que es escapás d’acupal el centru silábicu, huendu, pol tantu, el son mas abriu endrentu la morfulohia la sílaba.

== Crasificaeru ==
[[File:Ipa-chart-vowels.png|thumb|left|350px|Cuairu las vocalis sigún el Arfabetu Fonéticu Entrinacional ''IPA''.]]
Las vocalis s’opón fonulohicaenti pol su timbri. En estremeñu, amás, la opusición entri vocalis, lo mesmu qu’en algotras luengas cumu el latín u el ingrés, pola cantiá. El sistema fonulóhicu las vocalis en estremeñu correspón con estas dambas opusicionis.

=== Cantiá ===
Se trata la duración nel emitieru la vocal. Puein sel largas u brevis. Nel andal la habla, las largas audechan dural mas del dobri las brevis, polo que nu s’ebin consieral una vocal larga lo mesmu qu’una brevi redupricá. V. gr.: [me'nu] ''menú'' enfrontilau a [me'nuː] ''menú < menuu'' “chicu, dergau”. Las vocalis largas en estremeñu son: /aː/, /eː/, /iː/, /oː/ i /uː/.

=== Timbri ===
El timbri duna vocal se sostriba en dos elimentus cravis la prenunciación: la localización i el grau d’abriura.

==== Localización ====
Sigún la localización las vocalis puein sel palatalis u antirioris, centralis u velaris u posterioris. La deferéncia se sostriba en si se prenúncia mas alantri u mas aluspués ena boca, tuviendu cumu puntu central u neutral el son a. En estremeñu, las vocalis palatalis son /e/ i /i/ i las velaris son /o/ i /u/. La vocal central es /a/.

==== Grau d'abriura ====
Sigún el grau d'abriura duna vocal, se puei palral de vocalis mas u menus abrias u afechás. Arrancandu e que la vocal /a/ costitui el grau mas abriu que cohi nuna vocal, las demás vocalis son mas afechás qu'esta. Se puei palral de tres graus nel abrieru la boca: unu de máisima abriura /a/, otru de meya abriura i otru d'abriura mínima. 

Hormi a estus tres graus las vocalis puein sel abiertas, meyas u afechás. 

* Vocalis abiertas. El únicu fonema vocálicu mas abriu es /a/.
* Vocalis meyas. Se realizan con un abrieru meyu i son dos, una palatal /e/ i otra velal /o/.
* Vocalis afechás. Se realizan con un abrieru mínimu la boca. Están la /i/ i la /u/. Dentri damas, la mas afechá es /u/, pol costal con un caraiterísticu rondaeru los lábius.

== Las vocalis en estremeñu ==
=== Sistema fonulóhicus las vocalis en estremeñu ===
===Alufonus vocálicus===

[[Category:Lingüística]]
