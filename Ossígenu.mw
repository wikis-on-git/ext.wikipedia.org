El '''ossígenu''' es un [[elementu químicu]] de [[númeru atómicu]] '''8''' y representau pol símbolu '''O'''. El su nombri provieni de las raícis [[griegu antigu|griegas]] ὀξύς (oxys) («ácidu», literalmenti «punzanti», en referencia al [[sabor]] los [[ácidu]]s) y –γόνος (-gonos) («productor», literalmenti «engendraor»; es izil, "productor d'ácidus"<ref name="c9cc7b99">Asimov, Isaac. "Breve historia la química: Introducción a las ideas y conceptos de la química". (2014). Página 81. ISBN 978-84-206-6421-7</ref>), porque en la época en que se le dio esta denominación se creyía, incorrectamenti, que tós los ácidus requerían ossígenu pala su composición. En [[condicionis normalis de presión y temperatura]], dos [[átomu]]s del elementu s'enlazan pa formal el [[diossígenu]], un [[gas]] [[molécula diatómica|diatómicu]] incoloru, inodoru e insípidu con fórmula O<sub>2</sub>. Esta sustancia constituyi una importanti parte la atmósfera y resulta necesaria pa sostenel la [[vía]] [[Tierra|terrestri]].

Forma parti del [[Grupu la tabra periúdica|grupu]] los [[anfígenu]]s en la [[tabra periúdica]] y es un elementu [[No metal|no metálicu]] artamenti [[reación química|reactivu]] que forma fácilmenti [[Compuestu químicu|compuestus]] (especialmenti [[óxssidu]]s) con la mayoría de elementus, exceptu con los [[Gas nobli|gasis noblis]] [[heliu]] y [[neón]]. Asínmesmu, es un huerti [[agenti ossidanti]] y tié la segunda [[eletronegativiá]] más arta de toïtus los elementus, solu superá pol [[flúor]].<ref>=http://www.webelements.com/oxygen/electronegativity.html "WebElements Periodic Table of the Elements &#124; Oxygen &#124; Electronegativity"</ref> Midíu pola su [[massa]], el ossígenu es el [[Abundancia los elementus químicus|tercer elementu más abundanti]] del universu, tras el [[idrógenu]] y el heliu,<ref name="NBB297">Nature's Building Blocks: An A-Z Guide to the Elements. (Oxygen). Emsley, John. (2001). páginas 297. ISBN 0-19-850340-7</ref> y el más abundanti en la [[corteza terrestri]] ya que forma, prácticamenti, la mitá la su massa.<ref name="lanl">http://periodic.lanl.gov/elements/8.html "Oxygen"</ref> Debíu a la su reactividá química, no puei permanecel en l'atmósfera terrestri com'elementu libri sin sel reabastecíu constantementi pola [[Fotosíntesi|ación fotosintética]] los organismus qu'utilizan la nirgía solar pa producil ossígenu elemental a partil del áugua. El ossígenu elemental O<sub>2</sub> solamenti empezó a acumulalsi en l'atmósfera endispués l'aparición d'estus organismus, aproximadamenti hazi 2500 millonis d'añus.<ref>"NASA Research Indicates Oxygen on Earth 2.5 Billion Years ago" http://www.nasa.gov/home/hqnews/2007/sep/HQ_07215_Timeline_of_Oxygen_on_Earth.html|publisher=[[NASA]]</ref> El ossígenu diatómicu constituyi el 20,8 % del volumin l'[[atmósfera terrestri]].<ref name="ECE500">"Oxygen". Cook, Gerhard A.; Lauer, Carol M. (1968). The Encyclopedia of the Chemical Elements|editorial=Reinhold Book Corporation. Páginas: 499–512</ref>

Dau que constituyi la mayor parti la massa del [[áugua]], es tamién el componenti mayoritariu la massa los seris vivos. Una hartá las moléculas más importantis que forman parti los seris vivus, comu las [[proteína]]s, los [[Ácidu nucleicu|ácidus nucleicus]], los [[carbohidratu]]s y los [[lípidu]]s, contienin ossígenu, asín comu los prencipalis [[compuestu inorgánicu|compuestus inorgánicus]] que forman los caparazonis, dientis y huesus animalis. El ossígenu elemental se produci por [[cianobacteria]]s, [[alga]]s y prantas y toäs las formas complejas de vía lo usan pala su [[respiración celular]]. Resulta tóxicu palos organismus de tipu [[Organismu anaerobiu|anaerobiu obligau]], las [[Historia la vía|formas tempranas de vía]] que predominaban en la Tierra hata qu'el O<sub>2</sub> comenzó a acumulalsi en l'atmósfera. Otra forma ([[Alotropía|alótropa]]) del ossígenu, el [[ozonu]] (O<sub>3</sub>), ayuda a protegel la biosfera de la [[radiación ultravioleta]] a un pazu altol, en la llamá [[capa d'ozonu]], peru es contaminanti cerca de la superfici, dondi es un subproductu del [[esmog]]. A altolis aún mayoris la [[órbita baja terrestri]], el ossígenu atómicu tié una presencia significativa y causa erosión en las navis espacialis.<ref>http://www.spenvis.oma.be/spenvis/help/background/atmosphere/erosion.html "Atomic oxygen erosion" </ref>

[[Carl Wilhelm Scheele]] descubrió el ossígenu de forma independienti en [[Upsala]] en 1773, o inclusu endenantis, y [[Joseph Priestley]], en [[Wiltshire]] en 1774, peru el honor s'estila adjudicáglesi a Priestley debíu a que publicó el su lavutu endenantis. [[Antoine Lavoisier]], cuyas investigacionis ayudun a desacredital l'entoncis popular [[teoría del flogistu]] de [[combustión]] y [[corrosión]], acuñó el nombri «ossígenu» en 1777.<ref name="mellor" >"Mellor's Modern Inorganic Chemistry". Parks, G. D.; Mellor, J. W.</ref> Esti se produci industrialmenti meyanty la [[destilación fracioná]] d'airi licuau, el usu de [[zeolita]] con [[adsorción por oscilación de presión|ciclus de presión]] pa concentral el ossígenu del airi, l'[[electrólisis del áugua]] y otrus meyus. El ossígenu s'utiliza en la produción d'aceru, plásticus y textileis; los propulsoris de cohetis; l'[[ossigenuterapia]]; y l'asistencia pala respiración en aeronavis, submarinus, vuelus espacialis y submarinismu.

== Guípesi tamién ==
* [[Anoxia]]
* [[Hipoxia]]
* [[Ciclu del ossígenu]]
* [[Ossígenu diatómicu]]

== Notas al pie ==
<references group=nota />

== Huentis ==

=== Referéncias ===
{{listaref|2}}

=== Bibliografía complementaria ===
* Walker, J. (1980). "Handbook of Environmental Chemistry. Volumen 1. Parte A: The natural environment and the biogeochemical cycles". The oxygen cycle. Página: 258. ISBN 0-387-09688-4.

== Atijus ==

* [http://enciclopedia.us.es/index.php/Ox%EDgeno Inciclopeya Libri.]
* [http://periodic.lanl.gov/8.shtml Los Alamos National Laboratory - Oxygen] (en ingrés).
* [http://www.webelements.com/webelements/elements/text/O/index.html WebElements.com - Oxygen] (en ingrés).
* [https://web.archive.org/web/20120716055810/http://www.chemistry-reference.com/pdictable/q_elements.asp?language=es&Symbol=O Termoquímica, Configuración Electrónica e Isótopus, y Reacionis.]

[[Category:Ossígenu| ]]
