El '''''praenomen''''' (del [[luenga latina|latín]] ''prae'', ''nomen'' "prenombri") enas convencionis el nombraeru los romanus era el nombri pila. Era el primel de los tres nombris que se compón el nombraeru latinu, hunta el [[nomen]] i el [[cognomen]].

El repertóriu los ''praenomina'' romanus era mu acutainu, unus 40, anque dellus 17 son los mas freqüentis. Assinque quasique siempri diba abreviau, especialmenti enas escricionis u enas obras literárias andi se quiria refrehal. Los prencipalis ''praenomina'' masculinus i las sus abreviaturas son velaquí las siguientis:
* Appius: ''Ap.''
* Aulus: ''A.''
* Decimus: ''D.''
* Flauius: ''Fl.''
* Gaius: ''C.''
* Gnaeus: ''Cn.''
* Lucius: ''L.''
* Manius: ''M'.''
* Marcus: ''M.''
* Publius: ''P.''
* Quintus: ''Q.''
* Seruius: ''Ser.''
* Sextus: ''Sex.''
* Spurius: ''Sp.''
* Tiberius: ''Ti.''
* Titus: ''T.''

''Praenomina'' cumu ''Primus, Secundus, Tertius, Quartus, Quintus, Sextus, Septimus, Octauius'' i ''Decimus'' (cuyus angunus sobrivivin cumu ''Segundu'' u ''Otáviu'') en orihin mentaban al ihu varón sigún el ordin en que nacia, anque tamién pia hazel referéncia al mes la su nacéncia.
 
Los praenomina ''Gaius'' i ''Gnaeus'' cuentan conas abreviaturas ''C.'' i ''Cn.'' arcaica al respetivi, andi nu se deferenciaban ena primitiva ortografia entri oclusivas sordas i sonoras pol mó la enfruyéncia etrusca. Assinque la trascrición correta destus nombris nu es ''*Cayu'' ni ''*Cneu'', sinu ''Gayu'' i ''Neu''.

El nomen ''Aurelius'' de la ''gens Aurelia'' a partil el emperaol [[Marcu Uréliu]] se heneralizó cumu ''praenomen''. Lo mesmu aconteceria con ''nomina'' cumu ''Iulius'' u ''Augustus'' mas tardinu.

[[Category:Curtura romana]]
