{{Pol revissal}}{| border="1" align="right" cellpadding="4" cellspacing="0" width="300" style="margin: 0 0 1em 1em; background: #f9f9f9; border: 1px #aaaaaa solid; border-collapse: collapse; font-size: 95%;"
|+ <big>'''Réinu d'España'''<big><br /><small>'''Reino de España'''</small>
|-
| style="background: #f7f8ff;" align="center" colspan="2" |
{| border="0" cellpadding="2" cellspacing="0" style="background: #f9f9f9; text-align: center;"
| width="140px" | [[File:Flag of Spain.svg|125px|Bandera d'España]]
| width="140px" | [[File:Escudo de España.svg|125px|Escú d'España]]
|-
| [[Bandera d'España|(En detalli)]] || [[Escú d'España|(En detalli)]]
|}
|-
| align="center" colspan="2" | <small>''[[Lema]] nacional: ''Plus Ultra'' ([[latín]]; ''«Más allá»'')</small>
|-
| align="center" colspan="2" style="background:#f9f9f9;" | [[File:EU location ESP.png|270px|Situación d'España]]
|-
| [[Luengua oficial]] || [[Luenga española|Español]]<sup>1</sup>
|-
| [[Capital]] || [[Mairil]]
|-
| [[Rei]] || [[Juan Carlos I d'España|Juan Carlos I]] 
|-
| [[Presienti el gobielnu|Presidenti el gobielnu]] || [[Mariano Rajoy]]
|-
| [[Cumprimentu]]<br />&nbsp;- Total<br />&nbsp;- % augua
| [[Lista de paisis pol superfici|Puestu 50º]]<br />504.782 [[quilómetru cuairau|qm&sup2;]]<br />1,04%
|-
| [[Puebración]]<br />&nbsp;- Total ([[2007]])<br />&nbsp;- [[Densiá e puebración|Densiá]]
| [[Lista e paisis pol puebración|Puestu 27º]]<br />45.116.894  <br />88,3 ab/qm&sup2;
|-
| [[Proutu enteriol brutu|PIB]]<br />&nbsp;- Total ([[2005]])<br />&nbsp;- PIB/capita || [[Lista e paisis pol PIB|Puestu 14º]]<br />1.026.340 millonis de US$<br />24.803 US$
|-
| [[Monea]] || [[Euru]] (€, [[ISO 4217|EUR]])<sup>2</sup>
|-
| [[Zona orária]]<br />&nbsp;en [[vranu]] || [[CET]] ([[Tiempu Cordinau Universal|UTC]]+1)<sup>3</sup><br />[[CESTI|CEST]] ([[Tiempu Cordinau Universal|UTC]]+2)<sup>3</sup>
|-
| [[Inu]] || ''[[Marcha Real]]''
|-
| [[Domiñu|Domiñu Internet]] || [[.es]]
|-
| [[Lista e coigus telefónicus|Coigu telefónicu]] || +34
|-
| align="left" colspan="2" | Miembru de: [[UE]], [[ONU]], [[OTAN]], [[OCDE]], [[OSCE]]
|-
| colspan="2" | <small>
<sup>1</sup> Son coficialis el catalán/valencianu en Cataluña, Comuniá Valenciana i Islas Balearis;  el aranés nel Valli d'Arán; el gallegu en Galícia ; i el euskera en Pais Vascu i Navarra.<br />
<sup>2</sup> Dendi 1868 i hata 1999, la peseta.<br />
<sup>3</sup> Menus en Canárias, ondi es una ora menus: UTC+0 en ibielnu i UTC+1 en vranu.<br />
|}
'''España''', o '''Réinu d'España''', es un estau soberanu biembru de la [[Unión Uropea]] costituiu en monalquia palramentária que ocupa argu más de los cincu sestus de la [[península Ibérica]], tamién dos archipélagus assitiaus unu nel [[mari Mediterráneu]] ([[Islas Balearis]]) i otru  nel [[océanu Atlánticu]] (Islas [[Canárias]]), assina comu las praças de soberania el norti del continenti africanu i el encravi de Llívia enos [[Pirineus]] francesis.

Preteneci a la Unión Uropea con otrus vintiseis paisis.

Tien una superficie de 504.645 km². La su capital es [[Mairil]]

Arraya al norti conos paisis de [[Fráncia]] i [[Andorra]], al sul cona colónia ingresa de [[Gibraltar]] i [[Marruecus]], i al oesti con  [[Portugal]]

== Geografia ==
[[File:Rio muniellos.jpg|thumb|left|300px|Toçu Muniellus]]

Assitiá ena Uropa Ociental, ocupa la mayol parti la [[península Ibérica|penísula Ibérica]] i ahuera d'ella, dos archipiélagus (Canárias nel océanu Atlánticu i las islas Belearis nel mari Mediterráneu), amás de dos ciais, [[Ceuta]] i Melilla, nel norti d'[[África]].

En estensión territorial es el cuartu pais d'Uropa, aculau namás por [[Rússia]], [[Ucránia]] i [[Fráncia]]. Es el segunderu mayol de la Unión Uropea.

El relievi d'España se carateriza pol sel albondu elevau, tien una artura meya e 660 metrus i es mu montañosu si lo comparamus con el restu de paisis d'Uropa, ecetuandu [[Suiça]], cuya artura meya es una mijina mayol. Ena España peninsulal, el relivevi s'articula alreol duna gran Meseta Central que ocupa la mayol parti del centru la península ibérica i que tien una artitú meya de 660 m. Aparti la meseta, está la Bahura el Ebru nel noresti i la del Guadalquivil, nel sul.

Los sistemas montañosus d'España son mu numerosus i ocupan abati la metá el territóriu nacional. Los  Pirineus nel noresti i los Sistemas Béticus nel suresti son las serranias mas elevás i s'assitian pohuera la Meseta Central. Arrodeandu a ésta, está la Serrania Cantábrica nel norti, el Sistema Ibéricu nel esti i la Sierra Morena nel sul. Por endrentu la Meseta Central está el Sistema Central i los Montis de Toleu.

A España pretencin dos archipiélagus d'enterés geográficu: las islas Canárias i las Balearis. D'España tamién son angunus otrus encravis costerus nel norti d'África cumu son las ciais de Ceuta i Melilla, las islas Chafarinas, las Alucemas i los peñonis de Alucemas i Vélez de la Gomera.

La costa española, está bañá pol océanu Atlánticu i los maris Cantábricu i Mediterráneu. Presenta una gran divelsiá de prayas, barrancus i rias. La costa arta i articulá con rias i cabus es más predominanti nel norti i enas islas Canárias, mentris que la costa bahera con prayas i calas es más própia el sul i del esti.

== Climi ==
[[File:Dehesa2.jpg|thumb|right|250px|Hesa estremeña ena primaera]]

El climi d'España nu es omogéneu, pola situación la península Ibérica entri las latitús  36º i el 46º N, nel cantu ociental del continenti uropeu. Pudria izil-se qu'el climi d'España eberia tenel una veltienti mayoritariamenti el climi mediterráneu, peru tamien la situacion está afectá pola caraterística montañosa el territóriu i el climi marítimu de la costa oesti del Atlánticu, ena su fachá norociental, habiendu ibielnus mas rigurosus de los que pudrian asperal-se. Dessistin nel estremu sul amás, traças e climi sutropical secu, sobri tó en [[Almeria]] i [[Múrcia]].

== Olganiçación territorial ==
[[File:Comunidades autónomas de España.svg|thumb|300 px|Comuniais autónomas d'España.]]
España es un estau entegrau por nacionaliais i regionis, organiçás territorialmenti en 17 comuniais autónomas i 2 ciais autónomas, que tienin albondu nivel d'autonomia, pueris legislativus, presupuestárius, almenistrativus i ejecutivus enas competencias esclusivas qu'el Estau les garantiça por mé la Constitucion i de ca Estatutu d'autonomia.

Ca comuniá autónoma se devii nuna o várias províncias, hiziendu un total de 50.

=== Reclamus territorialis ===
España reclama la devolucion de la colónia británica de [[Gibraltar]], que perdió al atrás el Tratau d'Utrech de 1713. Mentris, Portugal no reconoci la soberania española enas ciais d'[[Olivença]] i Táliga, ogañu ena [[província Baajós]]. Tamien ain desputas territorialis con Marruecus. Esti país reclama las ciais de Ceuta i Melilla, amás d'otras praças de soberania española nel continenti africanu. Tamien angunus movimientus encluin a las Islas Canárias enas sus revindicacionis.

=== Endependentismu ===
Endretu el estau español, ain angunus movimientus endependentistas ligaus a nacionalismus periféricus, sobri tó en [[Cataluña]] i [[País Vascu]]. Nestas regionis, dessistin partius políticus que landean la endependencia, i otros que se muevin entri posturas autonomistas i otras abieltamenti endependentistas.

== Demografia ==
[[File:Toledo Skyline Panorama, Spain - Dec 2006.jpg|thumb|right|250px|ciá de Toleu]]
España a pasau de tenel 40.499.799 abitantis a 1 [[jeneru]] de 2000, a cobihal a  46.745.807 d'abitantis a 1 jeneru de 2009<ref>http://www.ine.es/jaxi/menu.do?type=pcaxis&path=%2Ft20%2Fp259&file=inebase&L=0</ref>. La densiá de puebración, de 91,13 ab/km², es menol que la de la huerça d'otros paisis  d'Uropa Ocidental i la su distribucion a lo largu del territóriu es mu irregulal. Las zonas mas puebrás se concentran ena costa i alreol de Madrid, qu'es la tercera ciá uropea mas pueblá, por cuantu qu'el restu del interiol s'alcuentra mu debilmenti ocupau.

== Estória ==
[[File:Toros de Guisando.jpg|thumb|right|250px|Torus de Guisandu]]

Ain huertis endicius d'ocupación umana de la península dendi un pasau remotu, comu son las numerosas pinturas rupestris que dessistin por tol territóriu.

El territóriu que ogañoti componin España i Portugal estaba antañu compuestu d'albondu puebrus deferentis, comu los celtas i los puebrus iberus. La península tamién hue abitá por colonus gregus i fenícius. Nostanti nengunu de los puebrus de la península compusu un gobielnu únicu. Anque ubiesi nese tiempu emportantis cevilizacionis entovia por estuyal comu es el casu de Tartessus.

Se considera qu'en el añu 19 enantis de Cristu tola península estaba conquistá polos romanus, dandu-se escomiençu a la crunologia la era ispánica.

=== Roma ===
[[File:Merida Roman Theatre2.jpg|thumb|right|250px|Méria]]

Duranti el periodu romanu, las tierras denominás d'Ispánia pasarun por angunas alteracionis almenistrativas. Nel periodu republicanu, dessistian las províncias d'Ispánia Citeriol i d'Ispánia Ulteriol. En 27 a.C., el general Agripa crió las províncias: Tarraconense, enantis Ispánia Citeriol, la Bética i la Lusitánia a partil la Ispánia Ulteriol. En 216 se crió la Nueva Ispánia Citeril Antoniniana, ena región noroesti la península, mas o menus ondi ogañu está Asturias. Dioclecianu reunió toas esas províncias endispués pa holmal la Diócesis d'Ispánia.

=== Réinu Visigodu ===
[[File:Tesoro de Guarrazar (M.A.N. Madrid) 01.jpg|thumb|80px|left|Corona votiva de Recesvinto]]

A partir el sigru II Roma escomenció a perdel la su enfluéncia sobriIspánia. Comu consecuéncia del debilitamientu del Empériu Romanu i la incapacidad desti de defendel los arrayus del territóriu de las tribus gelmánicas, las cualis dendi el sigru III hata el V, cruzaron la península ibérica los suevus, los vándalus i los alanus. Sobri 409 o 410 chegarun a través de los pirineus unos 30.000 suevus, qu'eran el pueblu germánicu con mayol complejiá. Ocuparun el noroesti la península i afundarun un réinu con capital en Braccara.

Nel añu 416 entran ena península los visigodus (godus del esti) comu aliaus de Roma pa derrotal a los alanus i a los vándalus que s'abian apoderau de parti della. Vencin a los dos puebrus i afundan un réinu nel sul de la ogañoti Fráncia, con sé en Tolosa. Pocu a pocu el réinu se hue espandiéndu acia el sul asolviendu definitivamenti a los otrus puebrus herlmánicus que s'abun asentáu ena península i muan la su capital a Toleu. 

Se suponi que los godus holmaban una minoría endentru de la socieá ispanorromana i qu'eberia estal intedrá endentru desta. El su númeru non á siu precisau con esatitú, anque los cálculus más fiablis chascan d'enti 150.000 i 200.000 visigodus enstalaus ena península, sobri una puebración que no chegaba al millón.

España nesi entoncis non cayó nel periodu d'alfabetismu nel que se sumió toa Uropa nesi tiempu i que se conoci comu la Eá Oscura (Arta eá meya), puestu que los visigodus eran los mas romanizaus  de los puebrus bárbarus. Mantuvierun el sistema legal romanu, la estructura almenistrativa que ya dessistia, las enstitucionis i los archivus estóricus. Tamién acetarun la religión predominati de mó que el creu oficial hue el catolcismu, dendi qu'el rei Recaredu persiguiera a los arrianus i acabijara con ellus.

=== Islam ===
[[File:Mosque Cordoba.jpg|thumb|right|250px|Mesquita de Córduba]]

En 711 los musulmanis lideraus por Tariq entrarun ena península a petición de parti de la nobreza goda contrária al rei Rodrigu, i posterilmenti vencierun al rei ena batalla de Guadalete. Nese momentu escomiença el periodu islámicu ena península ibérica. 

Afundarun el réinu d'Al-Ándalus, que aluegu endispués el emir Abderramán I conviltió en Emiratu endependienti del de Damascu. Abderramán III crió el Califatu de Córduba, endependizándu-se definitivamenti del de Bagdad.

Nessi tiempu hue pa Al-Ándalus cortinu, anque hue tamien el de mayol prosperiá i esplendol. La ciá de Córduba (la capital) se convirtió ena ciá mas grandi i mas culta de la Uropa meyeval. El Califatu sigiú dessistiendu hata el añu 1031 nel qu'el réinu omeya se hizu añicus, dandu lugal a los réinus de Taifas.

=== Reconquista ===
[[File:CastilloButron.jpg|250px|thumb|Castillu de Butrón]]
Los pruebrus critianus tentarun defendel-si i angunus s'agruparun enas montañas d'Asturias. Prontu escomençarun los luchis por el territóriu. La primera vitória (sigún la holma d'escrebil la estória polos cristianus) a la escontra los musulmanis hue emprendia por Don Pelayo ena Batalla de Covadonga (la Cueva de la Señora). Dendi essi momentu las vitórias se iban sucediendu i los primerus núcleus de resisténcia van a crecel i espandelsi.
 
Anque ena realidá la Reconquista non hue una coperación entri los reis cristianus a la escontra los musulmanis, por que los reinus cristianus luchaban entri ellus, por el pudel, sucesionis al tronu o pola endependéncia. 

Los musulmanis tuvierun que pedil ayua en dos ocasionis a los réinus del norti d'[[África]] dandu lugal a las envasionis de los Almoades i la de los Almorávides, frenadu la espansión de los réinus cristianus. Pocu a pocu esus réinu se huerun definiendu más nítidamenti i conquistandu mas territóriu hata que al final de la eá meya queaban ena península los de: Castilla, Lión, Aragón, Navarra i por parti de los musulmanis solu el Réinu de Graná.

Nesti puntu es quandu puei consideral-si que España tien nacéncia comu pais, porque ya dessistia el concetu d'España comu tolos réinus de la península, peru hue con la unión de los réinus de Castilla i Aragón, la conquista de Graná i de Navarra, esta queó comu la porción mas grandi de la península i por essu acabijarun desinándu-la con el nombri.

=== La Conquista d'América ===

Conos reis Católicus Castilla escomençó una política de finaciación d'exploracionis marítimas, rivalizandu con Portugal, que nesi momentu era la poténcia marina. Con el descubrimientu d'América, España emprencipió la conquista del nuevu mundu tantu por finis económicus comu religiosus i acabijó firmandu con Portugal el tratau de Tordesillas medianti el cual dambus paisis se repartían el contienti.

A España chegarun grandis cantidadis d'oru i prata, peru non se supun aprovechal adecuadamenti. Gastaran-se cuasi toas en sufragal los gastus e las guerras en Uropa pa mantenel la egemonia i los territorius uropeus. L'economia del pais se golvió dependienti de las colonias i otras actividadis comu el comerciu no huerun suficientimenti desarrollás, comu nel casu d'Olanda, essu hizu que la monea perdiera valol i ubieran albondu crisis económicas.

=== Dinastía de los Asburgus ===

[[File:Portrait_of_Philip_II_of_Spain_by_Sofonisba_Anguissola_-_002.jpg|thumb|170px|right|Felipe II]]

El Empériu español arcançó el su puntu cimeru baju esta dinastia cuyu primel representanti hue el rei [[Carlos I]], que tamién lo era del Sacru Imperiu Romanu Germánicu.

Endispués de la abdicación del rei, los sus cumprius territórius  se devierun en dos partis, una baju el control de [[Felipe II]] i otra baju el control de Fernandu, (los sus sucesoris gobernarun [[Áustria]] hata el sigru XX). Felipe II unificó las coronas española i portuguesa.

Nel añu 1640 [[Portugal]] consigui la su definitiva endependéncia i ochu años endispués lo hazin los [[Paisis Bajus]] pusiendu assina fin a la guerra de los Ochenta Añus.
 
El Rei Carlos II espena sin tenel descendienti en 1700 i escomiença la guerra de sucesión que gana el Borbón Felipe d'Anjou i escomiença una nueva dinastia.

=== Dinastia de los Borbonis ===

[[File:La Granja Palacio.jpg|thumb|250px|Paláciu Rial de la Granja de San Ildefonsu]]
[[File:Sagrada Familia 1.jpg|thumb|right|250px|La Sagrada Familia, [[Barcelona]].]]

Cona chegá del nuevu rei tamién chegan las reholmas i la modernizacion del país. El rei abolió total o parcialmenti los fuerus i derechus  fiscalis de la Corona d'Aragón, peru nu los de las  províncias vascas i navarras que comu parti de Castilla permanecierun fielis a él duranti la guerra. Tamién hizu rehormas albondu pa aposimal el su nuevu reinu al mó centralizau del su país.

Se huchea comu peridu de la Ilustración política en España al tiempu qu'abadan los reinaus de los borbonis dendi Felipe V hata Carlos IV, quien acabija el su reinau abruptamenti en 1808 recojiendu el movimientu del sigru de las luzis que s'inicia en [[Fráncia]] i qu'es l'antesala de la Revolución francesa.

Nesti meyu tiempu se sucedin la envasión francesa i la primera restauración borbónica una vezi concluia esta i es el esmiençu de la emancipación de los territórius españolis en América.

Con el reinau de Isabel II se producin las guerras Carlistas i la completa inestabiliá política del país. En 1868 Isabel II es derrocá i los políticus españolis emprencipian a landeal una pressona pa ocupal el tronu d'España, cosa qu'es artu dificultosa i que finalmenti consiguin ena figura de Amadeu I. El rei aguanta nel pudel por un periou mu cortinu de tiempu, solu 3 añus i anti el abandonu del rei i la imposibilidá d'alcontral otru candidatu, nu quea otra que proclamal la I República, la cual fracasa estrepitosamenti i de nuevu se produzi la Segundera restauración borbónica ena pressona de Alfonsu XII, iju d'Isabel II.

=== Segundera república i Guerra cevil ===

Al atrás las eleccionis de 1931 enas que los partius republicanus ganan enas ciais, el rei Alfonsu XIII abandona el pais i s'instaura la II República, que tien un periodu de via mu cortu i agitau. En júliu de 1936 estampana la [[Guerra Cevil española|Guerra Cevil]].

Esta guerra es a menudu considerá comu una antesala de la [[Segundera Guerra Mundial|Segundera guerra mundial]] por que nella participun paisis comu [[Alemaña]] i [[Itália]] apoyandu a los sublevaus dirigius por el general [[Francisco Franco]] i la Unión Soviética apoyandu a la República. Cona vitoria de Franco emprencipia la dictadura.

=== Etapa franquista ===

Francisco Franco se convirtió en dictaol nel incíciu de la guerra cevil i salió venceol della. El su gobiernu hue tipicamenti autoritáriu i de partiu únicu. Anque abia semejanzas con las ideologias fascistas, España se mantuvu neutral duranti la [[Segundera guerra mundial|II gerra mundial]], sólu mandandu el apoyu de la Devisión Azul a las potencias del Eji. Endispués d'acabijá la guerra i nel periodu conociu comu Guerra fria, el pais s'alió con el bloque capitalista i consiguió rompel el aislamientu i l'autarquia a la que se le sometió por parti de las nacionis venceolas nel conflitu de la II Guerra Mundial, al entral en 1955 a holmal parti de las Nacionis Unias. 

Duranti la décaa de 1960 España pasó por una fasi de crecimientu económicu, propiciau pola espansión del turismu i pola entrá de divisas de los emigantis.

=== Transición a la democrácia i actualiá ===
[[File:Musac2.jpg|thumb|250px|Musac, Lión]]


Normalmenti se sueli consideral que la transición española abada un periodu comprendiu entri la muerti de Francu, acaecia en 1975 i el triunfu del Partiu Socialista en 1982.

El rei Juan Carlos tuvu un emportanti papel ena transición democrática española. Entri las medias relevantis del presienti nombrau por el rei, Adolfu Suárez están:

* Un plesicito nel cual el puebru español aprovó el sistema de democrácia parlamentarista.
* La convocatória duna eleción pa definil a los representis que paticiparun ena redación de la nueva Constitución, cosa que hizierun en 1978.

Ena primera eleción democrática pos-Franco, el partiu UCD consigió la mayol parti de los votus. Nostanti essi partiu non tinia uniá. Suárez hue sustituiu por Calvo Sotelo, que disolvió el parlamentu i hizu hazel unas nuevas elecionis pa 1982. Nesas elecionis la UCD sufrió una gran derrota i el partiu socialista (PSOE) , que se cantea pa la gacha, ganó esas elecionis. Felipe González hue nombrau presienti.

Nel añu 1986 España juntu con Portugal entró nel Mercau común Uropeu, que más tardi vendria a sel la Unión Uropea.

En 1996 el Partiu Populal, de derecha, ganó las elecionis i hue nombrau presienti José María Aznar. En 2000 golvió a ganal con mayoria asoluta. 

Enos primel añus del sigru XXI, España participó enos conflitus la Guerra d'Afganistán i la d'Iraq. También sufrió l'amenaça el terrorismu enternacional, con el atentau del 11 marçu 2004. Essi mesmu añu el PSOE gana las elecionis i [[José Luis Rodríguez Zapatero]] arcança la presiéncia. Enas elecionis de 2008 revalidó la su vitória.

Duranti la democrácia, España conoció un crecimientu ecómicu sin precedentis ena su estória, anque hue mu afetá pola crisis económica de 2008, aportandu el desempleu al 21% en 2011. Esse añu el [[Partido Popular|Partiu Populal]] ganó las elecionis generalis anticipás por mayoria asoluta.

== Economia ==

[[File:M-T4.jpg|thumb|right|200px|Aeropuertu de Mairil]]

La economia d'España, lo mesmitu que la su puebración es la quinta mas grandi de la Unión Uropea i chascandu en términus absolutus es la novena economia mundial. En terminus relativus o de Parirá del puel adquisitivu, s'alcuentra tamien entri las mayoris del mundu.

=== Turismu ===

España es el segunderu pais el mundu que recibi más turitas, sigún datus dela Organización Mundial de Turismu, namás por detrás de [[Fráncia]], i disfruta duna cuota del 7% del turismu mundial, por alatri d'[[Estaus Unius]] i d'[[Itália]].

El turismu le reportó a España 37.500 millonis d'euros duranti l'añu 2004, lo que l'assitió een segundera posición n'ingresus económicus, aculá de Estaus Unius, que ingresó 75.000 millonis d'euros en 2004 (el 12% 'el total), i por alatri de Fráncia (33.900) e Itália (29.600).

Entri jeneru i noviembri de 2005 recibió un total de 52,4 millonis de turistas, un 6,2% más de los registraus nel mesmu tiempu el añu anteriol, sigún datus del Menistériu d'Endustria, Turismu i Comerciu.

== Cultura ==
[[File:Girls in historical Valencian costumes.jpg|thumb|right|250px|Ñeñas en Fallas]]
La cultura española hundea las sus raicis enas incluencias que los diferentis puebrus an dejau tras su pasu pola península o con el pasu los sigrus. Amás de la estória, la geografia i la presencia del [[mari Mediterráneu]] án ayudau senificativamenti ena holmación de la cultura d'ogañu.

Anque ái un patrimóniu común a tolos españolis, la marcá singulariá de las sus regionis án dau lugal a múltiplis manifestacionis culturalis a lo largu de tol territóriu. Estas manifestacionis an teniu refleju en tolos campus; artis, tradicionis, literatura, luengas i dialeutus, música, gastronomia, etc.

== Luengas ==
[[File:Languages of spain.png|thumb|right|250 px|Luengas d'España]]
En el territoriu español se palran albondu luengas. El [[castellanu]] o español es la luenga oficial en tol territoriu  i amás es la luenga materna dela huerça la puebración. Otras son el [[luenga catalana|catalán]] qu'es oficial en Cataluña, la Comunidá Valenciana (ondi se la conoci con el nombri de ''valencianu'') i las [[Islas Balearis]]. El euskera es oficial en el País Vascu i ena parti norti de [[Navarra]], mentris que'l gallegu es oficial en [[Galícia]]. El [[ocitanu]] se palra en el Valli de Arán, ondi se conoci con el nombri de aranés, huendu oficial en toa Cataluña.

Amás d'estas, se palran otras luengas o dialetus romancis que no son oficialis enos lugaris ondi se gastan. Son el [[luenga aragonesa|aragonés]], que se palra ena zona norti de Aragón, el [[asturianu]]-[[lionés]] o babli que se gasta en Asturias, al oesti de la Comunidá de [[Castilla i Lión]] i en el norti de Portugal (mirandés), el cántabru o montañés que se palra en [[Cantábria|Cantabria]], el [[luenga estremeña|estremeñu]] que se palra ena zona norti d'[[Estremaúra]], i ''[[A fala]]'', que se gasta en tres monicípius d'esta región, cerca del arrayu con Portugal. El portugués tamién se palraba en angunus monicipius ena zona del arrayu con Estremaúra, peru ogañu está abati olvidau.

== Huentis ==
<references/>

{{Commonscat|Spain}}
{{Europa}}

[[Category:España]]
