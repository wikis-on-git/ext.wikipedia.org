La '''taifa''' [[IPA|[ˈtajɸa]]] (del [[luenga árabi|árabi]] : طائفة ṭā'ifa “bandus”) era ca unu los reinus endependientis en que se gajó el antíguu califatu Córdova. Ena Península uvun numerosas taifas destintas endespues del desculagi el califa Hisham III i el estruncamientu el estau andalusín.

Los continus luchis internus entre las razas musulmanas i los diferentis puebrus no musulmanis que apressionavan a ca noná el régimin produjun un encaimientu almenistrativu que se traduju ena endependéncia d’aquellus núclius puebracion mas grandis; assinque esta situacion hue aprovechá polos reinus cristianus del norti pa escomençal a arrecuperal los territórius ispanus.
