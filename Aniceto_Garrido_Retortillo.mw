'''Aniceto Garrido Retortillo''', albarderu, melital i pueta [[Montelmosu|montelmoseñu]].

== Via ==
Aniceto tuvu nacéncia ena villa [[Província de Caçris|cacereña]] [[Montelmosu]] nel 1910. Su pairi hue albarderu i se crió nel ambienti la professión. Assistió pol primel vezi a la escuela de que tuvu sieti añus hata los trezi. De zagalón s’ensiñó al ofíciu paternu desquitándusi de la escuela, anque anduvu diendu a crassis noturnas hata los 18.

Quandu tinia eá pa cumpril el selvíciu melital nu puu, pos tinia un defeutu ena pierna derecha que lo embilmaba. Ena [[Guerra cevil española]] s'alistó voluntáriu ena [[Falanhi española|Falanhi]], andi melitó pol 22 messis. El su labutu le mereció la mealla al méritu.

Sigún se licenció, solicitó engressal nel Selvíciu Guarderia Rural que se bia criau en Montelmosu. Plontu se hizu hefi prantilla, trebahu que desempeñó hata la su hubilación. Nessi meyutiempu se convoó a la eá de 50 añus, tuviendu la albondosa proli d’onzi ihus.

== Obra ==
Aniceto compusu puemas lo mesmu en [[luenga castellana|castellanu]] qu'[[luenga estremeña|estremeñu]], anque la huerça la su produción se halla en castellanu, queandu el estremeñu pa temas mas mundanus. Nu preteneci a denguna escuela, anque tien leyiu escritoris castellanus.
 
A lo largu los sus velsus se palra de cosas cotidianas, reflessionis, política i relihión. Rebufa [[Estremaura]] en muchus los puemas, hiziendu a las sus hentis palral cumu palran enos puemas ''Las lavanderas del charc''o i ''Tío Escequiel y tio Silvestre''.

== Bibliografia ==
* Garrido Retortillo, A., ''Poesía extremeña'', 1988.

{{Literatura en estremeñu}}

{{DEFAULTSORT:Garrido Retortillo, Aniceto}}

[[Category:Biugrafias]]
[[Category:Escrebioris en estremeñu]]
[[Category:Puesia en estremeñu]]
[[Category:Escrebioris estremeñus]]
