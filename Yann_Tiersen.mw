[[Image:Yann Tiersen 1.jpg|thumb|Yann Tiersen al violín]]
'''Yann Tiersen''' es un músicu polistrumentista [[fráncia|francés]], autol la banda sonora la penicla ''Le fabuleux destin d’Amélie Poulain''.

==Biografia==
Tuvu nacéncia el 23 Júliu de 1970 en [[Brest]] (Fráncia). De nuevu estudió en várius conselvatórius enas ciais de [[Rennes]], [[Nantes]] i [[Boulogne]]. Bichó [[violín]] i [[pianu]] i mas tardinu conposicion, enanchandu el su repertóriu estrumental tamien al [[alcordión]], el ''toy piano'' i la quitarra elétrica. La sus enfrujéncias quandu nuevu huerun sobritó el [[rock]], la chanson i la [[música crássica]], los tres pontonis enos que se sostriba la su música.

==Trebajus==
En 1995 espubricó el su primel trebaju totalmenti estrumental entitulau ''La valse des monstres''. Un añu mas tardi espubrica ''La rue des cascades'', discu esti andi enclui el tema omónimu cona vozi la cantora [[Claire Pichet]], pista central la penicla ''La vie revée des anges'', de Erick Zonca.
[[File:Yann Tiersen 3.jpg|thumb|left|200px|Tiersen en conciertu, 2005.]]
Mas tardi esprimentó cona música junta várius grupus musicalis, destacandu el discu ''Bästard'', cuyu es la banda omónima. En 1998 espubrica ''Le phare'' nel que cuentó cona colaboracion del anombrau cantanti [[Dominique A]], recibiendu escelentis críticas.

Un añu mas tardi espubricó ''Tout es calme'' i ''Black session'' enos que colaboran bandas de rock. En 2001 espubrica unu de los sus discus mas laboreaus, ''L’Absente'', ondi participan numerosus artistas. Tamien del 2001 es la banda sonora la penicla el cineasta galu Jean-Pierre Jeunet ''Le fabuleux destin d’Amélie Poulain'', discu que le dio el vencijón a la nombreria internacional.

En 2002 en hormatu de diretu espubrica un discu recopilatóriu entitulau ''C’était ici''. Pa la penicla ''Good bye, Lenin!'' conpón tamien la su banda sonora original nel 2002. En 2005 espubrica material nuevu nel discu entitulau ''Les retrouvailles''. Apellau a esti trebaju le siguió un DVD con el títulu de ''La traversée''. En 2006 espubrica un nuevu diretu, ''On Tour''.

En 2008 saca la banda sonora la penicla-decumental ''Tabarly'', andi el piano se has protagonista.

==Discografia==
* ''La valse des monstres'', 1995.
* ''Rue des cascades'', 1996.
* ''Le phare'', 1998.
* ''Tout est calme'', 1999.
* ''Black session'', 1999.
* ''L'absente'', 2001.
* ''Le fabuleux destin d'Amélie Poulain'', 2001.
* ''C'etait ici'', 2002.
* ''Good bye, Lenin!'' (BSO), 2003.
* ''Yann Tiersen & Shannon Wright'', 2004.
* ''Les retrouvailles'', 2005.
* ''On tour'', 2006.
* ''Tabarly'', 2008.

==Atijus==
* Página oficial: http://www.yanntiersen.com/
* Comuniá, en castellanu: http://www.losreencuentros.es/foro/

[[Category:Músicus]]
[[Category:Música de Fráncia]]

[[bg:Ян Тиерсен]]
[[br:Yann Tiersen]]
[[ca:Yann Tiersen]]
[[cs:Yann Tiersen]]
[[de:Yann Tiersen]]
[[el:Γιαν Τιρσέν]]
[[en:Yann Tiersen]]
[[es:Yann Tiersen]]
[[et:Yann Tiersen]]
[[fa:یان تیرزن]]
[[fi:Yann Tiersen]]
[[fr:Yann Tiersen]]
[[gl:Yann Tiersen]]
[[he:יאן טירסן]]
[[hsb:Yann Tiersen]]
[[hu:Yann Tiersen]]
[[it:Yann Tiersen]]
[[ja:ヤン・ティルセン]]
[[ms:Yann Tiersen]]
[[nl:Yann Tiersen]]
[[nn:Yann Tiersen]]
[[no:Yann Tiersen]]
[[pl:Yann Tiersen]]
[[pt:Yann Tiersen]]
[[ro:Yann Tiersen]]
[[ru:Тьерсен, Ян]]
[[simple:Yann Tiersen]]
[[sk:Yann Tiersen]]
[[sr:Јан Тјерсен]]
[[sv:Yann Tiersen]]
[[tr:Yann Tiersen]]
[[uk:Ян Тьєрсен]]
[[zh:扬·提尔森]]
