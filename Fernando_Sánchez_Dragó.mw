[[Image:20070610 - Fernando Sánchez Dragó en la Feria del Libro de Madrid.JPG|thumb|200px|right|Fernando Sánchez Dragó ena Feria del Libro de Madril]]
'''Fernando Sánchez Dragó''' ([[Madril]], 2 d'[[Otubri]] de [[1936]]) es un escrebiol i créticu literáriu [[España|español]]. Tamién a siu presentaol de telivisión. Cuandu nu esta viahandu vivi apaltau del mundanal ruiu en [[Castilfrío de la Sierra]] ena [[Província e Sória]] cun la su hovin esposa haponesa.

== Biografia ==
Licenciau en filolohia románica (1959) i en luengas muelnas especialiá en [[Luenga italiana|italianu]] (1962), i dotol en letras pola univelsiá e Madril. A lu largu los añus cincuenta i sesenta palticipó en protestas estuyantilis. Duranti la su moceá hue  miembru del paltiu comunista d'España, PCE, i pol tó ellu sufrió calcel i essiliu. A siu profesor de luenga, literatura i estória españolas nuna tupa univelsiais de divelsus paisis. A cultivau el pediodismu, la crética literaria, el ensayu i la narración de viahis(a estau en más de setenta paisis cumu pediodista o cumu simple viaheru). Ganó el premiu nacional de literatura ena su modalidá de ensayu pola su obra ''Gargoris i Abidis. Una estoria máhica de España'', ena que estuya el enima de España. El su pensamientu políticu palti dendi un liberalismu eterodossu i radical costruyéndusi el su própiu sitema mesturandu filosofia oriental cumu el [[taoismu]] i el [[induismu]] con una defensa a ultrança de los derechus endividualis, a la via i a la propieá privá. 

== Al tentu la su obra ==
===Estilu===
Fernando Sanchez Dragó está siempri en cata la espresión compreha, piensa que la luenga literária es argu alehau del luenguahi usual, estu haç qu'el lessico seya mu pocu común, gasta gran cantiá e enumiracionis i adhetivación, abundan las metaforas, las oracionis compuestas i las estruturas sintaticas cun huerti anidamientu.    

===Temas===
Los sus temas favoritus son la espiritualiá, a puel sel entendia e manera eterodossa, la españa etelna, la tauromaquia, los viahis, la melecina alternativa, el sessu tántricu...

== Obras ==
*Gargoris i Abidis(1978).
*Volapié toros i tauromahia (1987).
*La del alba sedria(1996).
*El senderu la manu gocha(2002).

== Atihus estelnus ==
*[http://www.sanchezdrago.com Páhina oficial de Fernando Sánchez Dragó]
*[http://es.wikiquote.org/wiki/Fernando_S%C3%A1nchez_Drag%C3%B3 Wikiquote en español]
*[http://www.elmundo.es/magazine/2004/230/1077120616.html Entrevista en El mundo]
*[http://www.lunulas.com/somaticus.html Curiosidá, li an dau el su nombri a un insetu e Namibia, cuairu del escarabahu somaticus sanchezdragoi ]
*[http://es.geocities.com/sebastian_ohem/Senderomanoizquierda.htm Al tentu el sessu tántricu ]
*[http://www.geocities.com/Athens/Academy/3336/index.html Al tentu la tauromaquia]
[[Category:Escrebioris]]

[[es:Fernando Sánchez Dragó]]
[[oc:Fernando Sánchez Dragó]]
[[pt:Fernando Sánchez Dragó]]
