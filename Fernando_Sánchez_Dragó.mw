[[Image:20070610 - Fernando Sánchez Dragó en la Feria del Libro de Madrid.JPG|thumb|200px|right|Fernando Sánchez Dragó ena Feria del Libro de Mairil]]
'''Fernando Sánchez Dragó''' ([[Mairil]], 2 [[Otubri]] de [[1936]]) es un escrebiol i créticu literáriu [[España|español]]. Tamien á siu presentaol de televisión. Quandu no está viajandu vivi dessapartau del mundanal ruíu en [[Castilfrío de la Sierra]] ena [[Província de Sória]] cona su jovin esposa japonesa.

== Biografia ==
Licenciau en filologia románica (1959) i en luengas muelnas especialiá en [[Luenga italiana|italianu]] (1962), i dotol en letras pola univelsiá Mairil. A lu largu los añus cincuenta i sesenta participó en protestas estuyantilis. Duranti la su moceá hue miembru el partiu comunista d'España, PCE, i por tó ellu sufrió calcel i essiliu. Á siu professol de luenga, literatura i estória españolas nuna tupa univelsiais de divelsus paisis. Á cultivau el pediorismu, la crética literaria, el ensayu i la narración de viajis (á estau en más de setenta paisis cumu pediorista o cumu simpli viajeru). Ganó el premiu nacional literatura ena su modaliá d'ensayu pola su obra ''Gargoris i Abidis. Una estoria mágica d'España'', ena qu'estuya el enima d'España. El su pensamientu políticu parti dendi un liberalismu eterodossu i radical costruyéndu-se el su própiu sitema mesturandu filosofia oriental cumu el [[taoismu]] i el [[induismu]] con una defensa a ultrança de los derechus endividualis, a la via i a la propieá privá.

Nel su úrtimu libru espublicau en 2010, unta Albert Boadella, ''Dios los cría... i ellus palran de sessu, drogas, España, corrucion...'', Fernando declaró que tuvu sessu con dos ñeñas de 13 añus duranti el su estacionaeru en [[Tóquiu]] enos añus 60<ref>http://www.elplural.com/politica/detail.php?id=52130</ref>. El comité d'empresa de Telemadrid i los sindicatus pidierun a la direcion la caena la su destitucion enmeyata comu presentaol el su programa <ref>http://www.cadenaser.com/sociedad/articulo/comite-empresa-telemadrid-pide-destitucion-fernando-sanchez-drago/csrcsrpor/20101026csrcsrsoc_5/Tes</ref>, ya que sigun ellus, es un pederasta que á amitiu los sus atus.

== Al tentu la su obra ==
===Estilu===
Fernando Sanchez Dragó está siempri en cata la espresión compreja, piensa que la luenga literária es argu alejau del luengaji usual, estu hazi qu'el lessicu seya mu pocu común, gasta gran cantiá d'enumiracionis i ajetivacion, abundan las metaforas, las oracionis compuestas i las estruturas sintaticas con huerti anidamientu.    

===Temas===
Los sus temas favoritus sonin la espiritualiá, a puel sel entendia de maera eterodossa, la españa etelna, la tauromaquia, los viajis, la medecina alternativa, el sessu tántricu...

== Obras ==
*Gargoris i Abidis (1978).
*Volapié toros i tauromahia (1987).
*La del alba sedria (1996).
*El senderu la manu gocha (2002).

== Atijus estelnus ==
*[http://www.sanchezdrago.com Página oficial de Fernando Sánchez Dragó]
*[http://es.wikiquote.org/wiki/Fernando_S%C3%A1nchez_Drag%C3%B3 Wikiquote en español]
*[http://www.elmundo.es/magazine/2004/230/1077120616.html Entrevista en El mundo]
*[http://www.lunulas.com/somaticus.html Curiosiá, le án dau el su nombri a un ensetu de Namibia, cuairu del escarabaju somaticus sanchezdragoi ]
*[http://web.archive.org/20060509053436/es.geocities.com/sebastian_ohem/Senderomanoizquierda.htm Al tentu el sessu tántricu]
*[http://www.webcitation.org/query?id=1256577731677919&url=www.geocities.com/Athens/Academy/3336/index.html Al tentu la tauromaquia]
== Huentis ==
<references/>

{{DEFAULTSORT:Sánchez Dragó, Fernando}}
[[Category:Escrebioris]]
