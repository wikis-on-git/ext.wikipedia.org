[[File:Flag of the United Nations.svg|200 px|thumb|right|Bandera]]
{{Pol revissal}}
La '''Organización las Nacionis Unias''' (ONU) es la mayol organización internacional que dessisti. Se defini comu una asociación de gobielnus global que facilita la coperación en asuntus comu el Derechu internacional, la pas i seguriá internacional, el desarrollu económicu i social, los asuntus umanitarius i los derechus umanus.

La ONU hue hundá el 24 d'[[otubri]] de 1945 en [[San Franciscu]] (Califórnia), pol 51 paisis, endispués el fin la [[II Guerra Mundial|Segundera Guerra Mundial]], cona firma de la Carta las Nacionis Unias.

Dendi la su sei en [[Nueva York]], los Estaus miembrus de las Nacionis Unias i algotrus organismus vinculaus dan conseju i decidin al tentu temas significativus i almenistrativus en reunionis periódicas celebrás duranti el añu. La ONU está estructurá en diversus organismus almenistrativus: Asamblea General, Conseju de Seguriá, Conseju Económicu i Social, Secretaría General, Conseju de Almenistratición Fiduciaria i la Corti Internacional de Justicia. La figura púbrica prencipal la ONU es el Secretariu General. L'atual es [[Ban Ki-moon]] de [[Corea el Sul]].

Nel añu 2007, la ONU posei 192 estaus miembros, prácticamenti tolos paísis soberanus reconocidus internacionalmenti. Ain escepcionis comu la Santa Sei, que tien caliá d'oservaol, i Repúbrica de China-Taiwán (un casu especial).

La sei uropea (i segundera sei mundial) la Organización las Nacionis Unias s'assitia en [[Ginebra]], [[Suiça]].

Los idiomas oficialis la ONU son seis: [[luenga árabi|árabi]], [[luenga china|chinu]], [[luenga castellana|castellanu]], [[francés]], [[ingrés]] i [[rússu]].
