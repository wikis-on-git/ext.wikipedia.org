[[File:William-Adolphe Bouguereau (1825-1905) - Thirst (1886).jpg|right|200px|thumb|Pintura [[Bouguereau]], andi s'almira una zagala bibiendu dun barril]]
El '''barril''' [[IPA|[baˈrɪl]]] (de ''barru'', mas el [[sufiju]] ''-il'') es un tipu [[cacharru]] gastau comu recipienti líquius hechu de barru al [[tornu]].
 
== Partis el barril ==
Las partis el barril se deviin en dos: el ''barril'' propiamenti dichu i las ''gubiernas''. El cuelpu el barril es abombau i tien destintas holmas pendientis de la cabusia i usiu que tenga. Puei cuental con galanuras destraçás con el [[cuillu]] u sel rasu. 

Las gubiernas el barril son tres: la ''boca'', el ''[[pitu (alfareria)|pitu]]'' i las ''asas''. Éstas s’añiin endispués la hechura el barril. Pola boca se jecha el líquiu i nel lau fronteru se halla el [[pitu (alfareria)|pitu]] que es pondi sal.

== Tipus barrilis ==
Dessistin muchus tipus barrilis. El prencipal tipu barril se llama ''barril'', ''piporru'' u ''botiju''. Cámbian sigún los lugaris, la cabusia i el gastu. Los prencipalis la cacharreria estremeña son velaquí estus:

* ''Barril''. La su cabusia va dende el meyu litru hata los tres, sigún el grandol. Tipus especialis barrilis son: el ''espigau'', de mas de tres litrus (entri tres i quatru); el ''alfoljeru'', entri sieti i ochu litrus; el de ''cincu en dos'' de ¾ litru; ''gañaneru'', de dies a dozi litrus.

* ''[[Barrila]]''. Apaiciu al barril nolmal, pero mas espiparrau.

* ''Barril caçaol''. Es mu espiparrau, d’apeninas un litru, llamau assina pol sel el que s’estilaba gastal entri caçaoris colgau al ombru.

* ''[[Colegial (alfareria)|Colegial]]''. De un litru.

* ''[[Embelecu]]''. De quatru a cincu litrus.

* ''[[Maricona (alfareria)|Maricona]]''. De  ½ litru.

* ''[[Micu (alfareria)|Micu]]''. De ½ litru.

* ''[[Pichi]]''. Tamién llamau espichi.

* ''[[Pistolu]]''. ¼ litru.

* ''[[Peseteru]]''. De seis litrus.

[[File:Botijo wkpcommons1.SVG|left|thumb|150px|Detalli barril.]]

== Enfriamientu líquiu ==
El líquiu que se jecha nun barril s’enfria anque esté al sol. El mistériu es el enfriamientu pol vaporación. En huendu el barru material porosu, has que en ambienti secu aconteça que el cacharru sui, de mois que se el líquiu se vapora. L’áugua vaporá desipa la enelgia térmica d'adrentu el barril, hiziendu que s’enfrii (2,219 [[júliu (uniá)|kilojúlius]] pol ca gramu áugua vaporá). Parti l’áugua d'adrentu puei trascolal el barru, saliendu polos porus, anque es mucha la que dehuyi polos buracus la boca u el [[pitu (alfareria)|pitu]].

== Atijus ==
* [http://www.camaracaceres.es/actividades/publicaciones/libros/completos/8/contenidos/indice.htm ''Alfareria tradicional altoextremeña'', pol Miguel Alba Calzado].
* [http://www.terra.org/articulos/art01863.html El mecanismu el barril].


{{Alfareria estremeña}}

[[Category:Alfareria]]
[[Category:Alfareria estremeña]]

[[hy:Բոտիխո]]
