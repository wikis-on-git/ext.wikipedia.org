Ena terminulohia atual la parabra "pintura" es solu una parti e lo que se conoci cumu recubrimientu orgánicu; éstus están hormaus pol pinturas, barnis, esmaltis, lacas, colorantis, sellaoris i tolas crasis d´acesorius cumu los disolventis.

Estus recubrimientus tiinin las siguientis propiedais en graus variablis, sigún seya la composición el recubrimientu: güen fluhu i nivelación; proporción d´aspersión i grosol de pinicla satisfatorius; secau liheru, arta empermeabiliá, güena adesión, flesibiliá i dureza, resistencia a la abrasión i durabiliá.
 
Tamién se refieri en primel lugal a las sustancias gastás pa dal colol i que suelin sel una mestura dun pimentu i un aglutinanti, el cual puei diluilsi mas u menus. Tamién desistin pinturas que nu neseditan un aglutinanti, cumu pol sabulugal: los pastelis, carboncillus, grafitus... Pol destension, tamien se llama assina a angunas obras creás con estus materialis.
Desistin multitú e ténicas válias pa la realización de pinturas, assín cumu de soportis i motivacionis. Las ténicas se puein deferencial en grasas i acuosas. Los soportis en fihus i móvilis. 
[[File:Pittura-Painting4.JPG|thumb|right|200px]]
La '''''pintura''''' es la cencia i el arti d´espresal sentimientus, emocionis u ideas, meyanti imáhis u representacionis ohetivas (mundu esteriol) u suhetivas (mundu interiol), creás pol un artista ("pintol") i assitiás en una superfici bidimensional, gastandu deferentis sustancias (materialis u "pimentus") i unas "ténicas pitóricas". Sigún la maestría el artista, la su obra conseguirá u nu, un valol estéticu.

Los estoriaoris el arti dividin a la pintura en períodus i cá época cuenta colas sus respetivas ténicas de pintura.
A partil de la segundera mitá el sigru XIX la pintura sufrió un revolución estraordinaria, nu solamenti ena temática representá, sinu tamién a las nuevas ténicas gastás. Se á chambau en solu un sigru la pintura acaémica lisa i pulia que gasta un luengahi bidimensional pol una nueva horma e pintura rugosa elevá que gasta un luengahi tridimensional llamá Olopintura.

== Atijus ==

* [http://www.complementart.com/ Complementa • Centru e pintura] Pratahorma e promoción pa artistas.
* [http://www.telefonica.net/web2/personalwebs/pac/ Prencipius Pitóricus - Pintura i Colol]
* [http://www.ibiblio.org/wm/paint/ Ibiblio.org] (en ingrés)
* [http://www.trompe-l-oeil.info/ trompe-l-oeil.info] pintura mural de Fráncia mas de 11.000 afotus 
* [http://www.pintormadrid.com/ Pintol Mairil]

[[Category:Pintura]]
