[[Image:Greek letter koppa.png|left|50px]]
{{Alfabetu griegu}}







Antígua letra el alfabetu griegu. Enos antíguus alfabetus, acupaba el lugal entri la '''Π''' i la '''Ρ''', lugal ondi se conselva nel alfabetu latinu.

La su mayúscula era '''Ϙ''' i la menúscula '''ϙ'''. 

El su nombri era ''κόππα'' [kőppa] (en muelnu ['kopa]).

Esta letra rescreci del feníciu ''qoph'' i hue gastá enos primerus alfabetus i en ciertus dialeutus para represental el alofonu [k<sup>ɣ</sup>] alantri las letras '''O''' i '''Υ''', pol sonali a los griegus mas próssimu al son semíticu: ''ϘΟΡΙΝΘΟΣ''. El alfabetu calcídicu, proceenti de la isla d’Ubea, gastau ena Mana Grécia, gastaba velaquí esta grafia. Los etruscus l’apañarun i tamién los latinus. Los latinus escrebian tamién '''Q'''  alantrinu las vocalis velaris '''O''' i '''V''': ''PEQVLATVS, PEQVNIA''. El latín se sirvió desta letra tamién pa represental el fonema labiuvelal induropeu /k<sup>w</sup>/ pol mé el dígrafo '''QV''':  ''QVIS, ALIQVANDO''.

Cumu numeral, la copa, empreá cola grafia '''ϟ''', representa el 90 ('''ϟ´''').

== Bibliografia ==
* Bassols de Climent, M., ''Fonética latina'', Madril, 1962.
* Berenguer Amenós, J., ''Gramática griega'', Barcelona, Bosch, 2002<sup>37</sup>.
* Liddell, H. G., Scott, R., ''A Greek-English lexicon'', Oxford, Oxford University press, 1996<sup>9</sup>.
* Lejaune, M., ''Phonétique historique du Mycénne et du Grec ancien'', París, Klinsieck, 1972.
* VV. AA., ''Νεοελληνική γραμματική'', Atenas, Οργανισμός Εκδοσέως διδακτικών βιβλίων, 2005. 
* VV. AA., ''Griego moderno para filólogos clásicos'', Atenas, Ediciones Nefeli, 1999.

[[Category:Alfabetu griegu]]
