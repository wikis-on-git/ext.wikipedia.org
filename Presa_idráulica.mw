[[File:AswanHighDam Egypt.jpg|thumb|Presa d´Asuán.]]

En [[enhenieria]] se llama '''presa''' u '''represa''' a un muru hormau con lanchas, ormigón u material suertu, que normalmenti se costruyi nuna afechá u defilaeru sobri un [[riu]], regatu u canal cola finaliá e retenel áugua (pal su posteriol aprovechamientu en abastecimientu u reguediu, pa eleval el su nivel con el ohetivu e defiala a canalizacionis de riegu, u pala proución d´enerhia mecánica al trashormal la enerhia potencial el áugua retenia, en enerhia cinética, i ésta nuevamenti en mecánica al movel la huerça el áugua un elementu móvil). La enerhia mecánica puei aprovechalsi diretamenti, cumu enus antigus molinus, u e horma endireta pa proucil enerhia elétrica, cumu se hazi enas centralis idruelétricas.

== Elementus el sistema presa - embalsi ==

* El ''embalsi'': es el volumin d´áugua que quea reteniu pola presa.
* El ''vasu'': es la parti el valli que contieni el áugua retenia.
* La ''afechá'': es el puntu concretu el terrenu ondi se costruyi la presa.
* La ''presa'': propiamenti izia, cuyas huncionis básicas son, pol un lau garantizal la estabiliá e tola costrución, soportandu un empuhi idrostáticu el áugua mu huerti, i pol otru, nu premitil la filtración el áugua p´abahu.

Al mesmu tiempu, ena presa s´alcuentran:
* Los ''paramentus'': son las dos superficis prencipalis mas u menus verticalis qu´arrayan el cuerpu la presa, el enteriol u d´áuguas arriba, qu´está en contautu con el áugua, i el esteriol u d´áuguas abahu.
* La ''coronación'': es la superfici qu´arraya la presa superiolmenti.
* Los ''estribus'': los lateralis el muru qu´están en contautu cola afechá contra la que se sostriba.
* La ''cimentación'': la superfici inferiol de la presa, a través de la cual descarga el su pesu al terrenu.
* El ''aliviaeru'' u ''verteeru'': es la estrutura idráulica pola que rebimba el áugua sobranti cuandu la presa ya está llena.
* Las ''tomas'' son tamién estruturas idráulicas, inque e menol entiá, i son gastás pa estrael áugua e la presa pa un ciertu usu, cumu puei sel abastecimientu a una central idruelétrica u a una ciá.
* La ''descarga e hondu'': premiti mantenel el hucheau caudal ecolóhicu áuguas abahu la presa.
* Las ''esclusas'': que premitin superal una presa navegandu.
* La ''escalera e pezis'': que premiti la migración de los pezis en sintiu ascendenti e la corrienti.

== Crasis de presas ==
[[File:Img barrage poids.jpg|thumb|Corti esquemáticu duna presa e graveá d´ormigón]]
[[File:Img barrage voute.jpg|thumb|Corti esquemáticu duna presa arcu d´ormigón]]
Se puein deferencial una tupa crasis de presas, esminciandu con que se puei palral de presas fihas u móvilis. Nesta lista se incluin las mas gastás:

* Presa e materialis suertus.
* Presa d´ormigón.
** Presa e contrahuertis.
*** Presa e bóveas múrtipris.

Pol otra parti, enu que se refieri a la '''''finaliá''''', amás de las ya izias, d´abastecimientu, riegu u heneración d´enerhia elétrica, desistin entri otras las siguientis:
* Presa filtranti.
* Presa e buracu.
* Presa e defiu.

== Atihus esternus ==

* [http://www.embalses.net Estau e los Embalsis, pantanus i presas d´España]
* [http://www.itspanish.org/modules.php?name=News&file=article&sid=280 La costrución de la Presa e Hoover]

== Referéncias ==
* ''Manuale dell'Ingegnere''. Edición 81. Editado por Ulrico Hoepli, Milano, 1987. ISBN 88-203-1430-4
* ''Handbook of Applied Hydraulics. ''Library of Congress Catalog Card Number'' 67-25809.
* ''Engenharia de Recursos Hídricos''. Ray K.Linsley & Joseph B. Franzini. ''Editora da Universidade de Sao Paulo'' e ''Editora McGraw-Hill do Brasil, Ltda''. 1978.
* ''Handbook of Applied Hydrology. A Compendium of Water-resources Tecnology''. [[Ven Te Chow]], Ph.D., Editor in Chief. Editora McGraw-Hill Book Company. ISBN 07-010774-2. 1964.
* Hidráulica de los Canales Abiertos. Ven Te Chow. Editorial Diana, Mexico, 1983. ISBN 968-13-1327-5

[[Category:Embalsis]]

<!--EntelGüiqui-->

[[nl:Stuwdam]]
