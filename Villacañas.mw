{| {{fichabonita}}
|+ <big>'''Villacañas'''</big>
|-
| style="background:#efefef;" align="center" colspan="2" |
{| border="0" cellpadding="2" cellspacing="0"
|-
| align="center" width="140" | [[Image: Villacañas.png |140px]]
| align="center" width="140" | [[Image: EscudoVillaca.PNG |80px]]
|}
|-
| • '''País''' || España
|-
| • '''Comuniá Autónuma''' || Castilla - la Mancha
|-
| • '''Província''' || Toleu
|-
| • '''Artitú''' || 663 m.
|-
| • '''Longol endi Madrí''' || 112 km.
|-
| • '''Hundación''' || Vel testu
|-
| • '''Puebración''' || 10090 ab (censu 2005)
|-
| • '''Densiá''' || 37,5 ab./km²
|-
| • '''Hentilíciu''' || ''Villacañeru''
|-
| • '''Coigu postal''' || 45860
|-
| • '''Arcaldi''' || Santiago García Aranda (PSOE)
|-
| • '''Páhina Web''' || [http://www.aytovillacanas.com/  Ayuntamientu e Villacañas]
|-
|}

'''Villacañas''' es una puebración de la província e Toleu, assitiá ena Comuniá Autónuma e Castilla - la Mancha. Linda colas puebracionis de Lillo, La Villa de Don Fadrique, Corral de Almaguer, Quero, Villafranca de los Caballeros, [[Madridejos|Madridejos]], i [[Tembleque]], tós de Toleu. 

El su campu es llanu, con grandis orizontis i pequeñas elevacionis ena su parti oesti (Sierras del Coscojo). Tiini emportantis umedalis, con gran riqueza tantu vehetal cumu ornitolóhica. Riu Riánsares i lagunas cumu la el Taray, Laguna Larga, la e Peñahueca u La Albardiosa muestran la su belleza natural, siendu unus auténticus oasis nel llanu manchegu.

==Estoria==

Nel municipiu s´alcuentran restus arqueolóhicus de la Eá el Bronci (lombu Tirez), romanus i árabis. Los puebraus de Borregas, Tirez, Ormeña i Ormeñuela desistierun antiguamenti nel términu e Villacañas sin que uguañoti se puea precisal el su asiahamientu.

La su estoria moerna está relacioná cola Ordin Melital de San Huan de Herusalén, siendu Villacañas una e las catorci puebracionis que hormaban el Prioratu e San Huan, con sei en Consuegra. En 1230 apaici cumu municipiu i nu lograria el entítulu e “Villa” hata 1557, añu nel que quea rota la relación feudal cola Ordin de San Huan.

Nel sigru XVIII se da un periodu e crecimientu económicu, costruyéndusi el nuevu ayuntamientu, las ermitas de “la Virgen” i “San Roque” i rehormandu la elesia.

Pol causa e la desamortización de Mendizábal en 1836, esmienza a apaecel el hornaleru u braceru, que labutará enas nuevas tierras que merca la ca vezi mas emportanti burguesia. El mal estau económicu e los bracerus les llevará a costruil viviendas suterráneas hucheás [[Silo|“silos”]]. Uguañoti, los [[Silo|silos]] de Villacañas, declaraus Conhuntu d´Enterés Estóricu, horman un conhuntu arquitetónicu únicu n´[[Uropa|Uropa]].

La chegá el ferrocarril en 1853 prouci una dinamización tantu social cumu económica que pondrá a Villacañas a la caeza e la comarca. A partil d´esta época la puebración dirá creciendu de horma costanti hata los añus 60, en que, cumu consecuencia e la endustrialización el campu, se prouciria una emportanti emigración de villacañerus ebiu al escesu e manu d´obra.

==Endustria==

Hata nu hazi abondu, la prencipal ocupación de los villacañerus hue a l´agricurtura i a las sus endustrias relacionás con ella (de fábricas de harinas, elaboración de vinus i alcoholeras). Uguañoti, la agricurtura acontina en plena esplotación, predominandu la vid, el trigu i el olivu, inque las antiguas endustrias ya nu huncionan. 

La endustria atual se hundamenta enas moernas empresas de fabricación de puertas de maera qu´esportean a toa [[España|España]] i parti d´[[Uropa|Uropa]]. Uguañoti, n´esta ativiá labutan casi 4.000 presonas, de los qu´argu mas de la metá son villacañerus, i el restu de las puebracionis cercanas.

La poca diversiá la endustria e Villacañas hazi que esta s´alcuentri esclusivamenti ligá a la evolución el mercau e la maera.

Tamién destaca la endustria testil, ena que labutan unas 300 presonas.

[[Image:TorreiglesiaVillacañas.JPG|thumb|left|350 px|Torri la elesia e Villacañas]]
==Arti i curtura==

Villacañas cuenta con dos museus, el de la “Tía Sandalia” i el “Museo Etnográfico del Silo” (Museu Enográficu el “Silo”).

La tia Sandalia, Sandalia Simón Fernández (Villacañas 1902-1987), hue una artista e condición umildi. El su analfabetismu no l´impiió ehal patenti el su sentimientu relihiosu en cuairus i  figuras moelás en yesu. El su estilu á siu catalogau cumu naif. Nel museu se puein visoreal 66 escurturas, 40 relievis i 26 lienzus.

Nel Museu el “Silo” se puei esperimental la sensación de vivil bahu tierra. La decoración muestra de horma bastanti fiel cumu era una vivienda d´esti tipu, de las que en 1950 chegó a bel 1.700.

Endi hazi mas de trescientus añus, el 1 de mayu se celebran las fiestas en onol al Santísimu Cristu la Viga, qu´an siu declarás d´Enterés Turísticu Rehional. Unu los aspetus mas destacabris d´esta fiesta son los bailis qu´en plena calli realizan los danzantis el Cristu; arriscaus cola su endumentaria especial, hazin diecisieti piezas de baili. El puntu graciosu lo da el danzanti  la "Porra", que, mientras los sus compañerus bailan, va proclamandu izius i chascarrillus, heneralmenti en versu. A continuación s´endica unu d´esus chascarrillus, cantau enus añus 50:


::El diecinueve de marzo,

::El día de San José,

::Fui ca' tío Pisablando

::Y con la "Porra" me quedé.

::De que llegué a mi casa

::Se lo dije a mi mujer,

::Estaba haciendo gachas

::Y me tiró la sartén.

==Presonahis mas emportantis==

* Liz Lobato: Presentaora e ''"La Mandrágora"'' i atriz en seris cumu ''"Motivos personales"''.

* Julián Simón: Pilotu e 250 CC de Motociclismu.

[[Category:Ciais de Castilla-la Mancha]]
