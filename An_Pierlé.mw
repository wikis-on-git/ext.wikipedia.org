[[File:An Pierle Parkpop.jpg|thumb|right|150px|An Pierlé nel Parkpop, 2006.]]
An Pierlé (el su nombri compretu es An Miel Mia Pierlé) es una cantora i música [[Bélhica|belga]].

== Estória ==
Tuvu nacéncia en 1974 en [[Deurne]], [[Bélhica]]. Dende mu nuevina el su cebiqui hue la música i la atuación, sigún las sus própias parabras: "atual, cantal, hazel música i bailal i, de sel possibri, tó a la vezi". Nu le cumpria albondu la su holmación pianu con pieças crássicas i quandu tinia 17 añus entró ena escuela arti Studio Herman Teirlinck, en Antwerp. A los tres añus plática en dicha escuela, ya componia las sus própias músicas i las cantaba, entepretándulas al pianu. 

Endispués anduvu tocandu en destintus clubis música hata qu’en 1996 s’arrochó a participal nel Rock Rally Humo, andi tuvu déssitu. Hizu una velsión de Are friends electric Gary Numan tuvu güena acohia enos arrádius. Anduvu dos añus endispués participandu con el grupu teatral Bernadetje i ena sérii ''Moeder waarom leven wij'', entrivolandu atuacionis pol [[Bélhica]] i [[Olanda]]. 

El su primel discu hue ''Mud stories'', espubricau nel 1999, andi s’alvierti la sublimi coyontura entri pianu i vos i avezis, el [[alcordión]]. Las grabacionis tocantis al pianu elétricu huerun del 1998, mentris que las del acústicu se hizun ena primavera el añu siguienti. El discu otuvu la aprebación el púbricu, vendiéndusi 25.000 cópias entri [[Bélhica]] i [[Olanda]].
[[File:AnPierleHuma2005.jpg|left|thumb|100px|Retrataura An Pierlé]]
El segundu discu vinu en 2002, entitulau ''Helium Sunset''. Esti trebahu cuenta con una mayol estrumentación, cumu baterias u [[violonchelu]].

Siguiendu a esti discu, nel mesmu añu, grabó An hunta con orquesta un nuevu discu entitulau ''Live Jetset with Orchestra''.

Una nueva eición dos discus el ''Helium Sunset'' salió nel 2005, cuyus el segundu enclui el su déssitu ''Il est 5 heures (Paris)'', pol mé el qual consiguió una mayol dehusión en paisis cumu [[Fráncia]] u [[Reinu Uniu]].

El su úrtimu discu data del 2006, grabau cona White Velvet en mayu el 2006, cuyu primel cenzillu hue ''How does it feel?''. El su títulu es ''An Pierlé & White Velvet''.

== Discografia ==
Discus:
* ''Mud stories'' (1999).
* ''Helium Sunset'' (2002).
* ''Live Jetset with Orchestra'' (2002).
* ''Helium Sunset'' (eición francesa con dos discus) (2005).
* ''An Pierlé & White Velvet'' (2006).
Cenzillus:
* ''Mud stories'' (1999).
* ''Tower'' (remix) 2000.
* ''As sudden tear fall'' (Hebreru 2002).
* ''Sing song Sally'' (Huñu 2002)
* ''How does it feel'' (Abril 2006).

== Atihus ==
* [http://www.white-velvet.com/ Páhina oficial]
* [http://www.alwaysontherun.net/anpierle.htm Biografia i letras las cancionis An Pierlé]

[[Category:Música de Bélhica]]
