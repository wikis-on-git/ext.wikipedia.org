'''Manuel García Matos''' ( * [[Praséncia|Prasencia]] 1912 - † [[Madril]] 1974) jue un famosu folclorista y miembro el Instituto Español de Musicología. Jiðu estuyus de [[violín]], [[frauta]], [[pianu]], [[armonía]] y [[contrapuntu]]. Con 18 años funda los Corus Extremeñus y esmienza a labutal pola recopilación literariu-musical de cantaris, centrándussi nel estuyu d'istrumentus y danzas. Primeru jaði esti trebaju en [[Estremaúra]], pa más tardi acontinalla pol otrus lugaris, llegandu a arrejuntal más de 10 000 documentus musicalis.

Nel añu 1945 se le atorga el premiu Nacional de Folclori y llega a sel catedráticu d'esta materia nel Real Conservatorio de Música de Madrid.

Publicó un cancioneru la Arta Extremadura y otru la provincia de Madril, assina cumu danzas popularis d'España, con música y coreugrafía. Cona tutela de la UNESCO, elaboró la "Magna Antología del Folclore Musical de España".


Tuvu un intrés particulal pol flamencu, amás de sel un apassionáu de la música pa frauta tres buracuus y tamboril. Se le pue sentil tocal essi istrumentu enas grabacionis d'Alan Lomax pa Estremaúra (los pindongus y el quita y pon de [[Montilmosu|Montirmosu]] y unas melodías pa danzas de paléus), l´únicu documentu que tenemus d'él tocandu música.
