[[File:Grises.png|thumb|240px|]]

'''Gris''' es la denominación común delos coloris acromáticus cuya luminosida está comprendia entri la máxima (correspondienti al [[brancu]]) i la nula (correspondienti al [[negru]]), anque se aprica especialmenti a los de luminosida meyia. El gris se precibi cumu consecuencia dela fotorrecepción duna [[lus]] de intensida modera constituia pol toas las longitudis de onda del espetru visibli, pol tris longitudis de onda (longa, meyia i corta) o pol dos longitudis de onda comprementarias. Se asemeja al colol dela niebla i al colol delas ceniças.

La denominación de [[colol]] «gris» abarca a las coloracionis ligeramenti cromáticas similaris a los grisis neutrus, denominas agrisadas, gríseas o grisáceas. Tamién se denomina «gris» a las coloracionis paldas, i especialmenti a las que son craras.​

El colol gris que se alcuentra estandariçau en catálogus de coloris i inventarius cromáticus, sirviendu de referencia general pa el gris, es acromáticu i de luminosida meyia.
