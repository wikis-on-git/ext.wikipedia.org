[[Image:Jose_de_espronceda.jpg|thumb|right|250px|José de Espronceda]]
'''José Ignacio Javier Oriol Encarnación de Espronceda y Delgado''' ([[Almendralehu]], 25 e marzu e 1808 – † [[Madrí|Madrí]], 23 de mayu e 1842), hue un pueta español de la épuca el Romanticismu.

== Vía ==
En Madrí, estuyandu nel Colehiu e San Matéu, uñiósi a una socieá secreta, ''Los Numantinus'', pa vengal la muerti e Rafael del Riegu. Denunciáu pol ellu, hue desterráun a un monasteriu e Gualahara duranti cincu añus. Aluspués salió d'España i vivió en Bélhica, Francia, Inglaterra (ondi enamorósi e la hiha'l coronel liberal emigráu Epifañu Mancha, Teresa) i Paísis Bahus cumu esiliáu liberal. Golvió pa España con algotrus liberalis pol mé la anistía declará pola muerti'l rei Fernando VII, en 1833. Dio la boqueá entavía en huendu nuevinu e garrotinu en 1842.

== Obra ==
Duranti la su estancia nel monasteriu, i alentáu pol su maestru, el eruitu i pueta sevillanu Albertu Lista, encetó a escrebil el puema estóricu ''El Pelayu'' en otavas realis, qu'ehó sin acaberu. Endispués escrebió la novela estórica ''Sanchu Saldaña u el castellanu e Cuéllal''. 

Consiéraseli el pueta románticu español pol escelencia pol mé el su talanti byronianu. En efeutu, la su puesía recuelda a la de Lord Byron, sobri tó enus sus dos puemas narrativus más estensus: ''El estuyanti e Salamanca'', al tentu el tema seutol donhuanescu, que se pué consieral cumu un acabáu esponenti el heníru románticu leyenda, i el incompletu ''El Diablu Mundu'' (1841), eterohénu puema filusóficu nel que s'encluyi el famosu «Cantu a Teresa», deicáu a la su querindonga Teresa Mancha. Tamién escrebió gran cantiá e puemas cortinus que hucheó ''Canciones'', entri los que destaca cumu el más conocíu «[[La Canción el Pirata|La canción del pirata]]»; tamién feguran «A Harifa nuna orhía», «El verdugu», «El mendigu», «El reu e muerti» u «Canción del cosacu». Tós estus puemas s'ispiran en presonahis rehuíus u hundeáus pola socieá, colu que pol primel vedi apaecin caraenti hormuláu el tema social ena lírica española.

Nel su «Inu al sol» i nel puema «Óscal i Malvina» Espronceda s'acelca tamién a la puesía e James Macpherson, enventol del vati célticu Ossian. L'estilu más cautiváu pol autol estremeñu es amanti e los efetus retóricus peru es flesibri i espiráu enus sus más mehoris intis.
 
Hue descohíu palramentariu enas Cortis Heneralis, en 1842 pol Partíu Progresista.

== Enlacis estelnus ==
*[http://cervantesvirtual.com/FichaAutor.html?Ref=134 Güena parti el su labutu]
*[http://personal.telefonica.terra.es/web/tdb/espronceda.htm Sonetu ''A un ruiseñor''], orihinal i traucíu al esperantu.
*http://www.reverdecer.com/descargas/audio/canciondelpirata_musicalizacion_alejandroroop_reverdecer.mp3 ''Canción del pirata'', musicalidación de Alehandru Roop], mp3 ahorrabri con "Guardal destinu cumu" endi http://www.reverdecer.com
*[http://www.erasmuspc.com/index.php?option=com_content&task=view&id=265&Itemid=81 CityPoem 'Canción del pirata' e José de Espronceda en Madrí] (en)

[[Category:Escrebioris_estremeñus]]
[[Category:Biugrafias]]

[[an:José de Espronceda]]
[[ast:José de Espronceda]]
[[br:José de Espronceda]]
[[ca:José de Espronceda]]
[[cs:José de Espronceda]]
[[de:José de Espronceda]]
[[en:José de Espronceda]]
[[eo:José de Espronceda]]
[[es:José de Espronceda]]
[[eu:José de Espronceda]]
[[fr:José de Espronceda]]
[[gl:José de Espronceda]]
[[ia:José de Espronceda]]
[[it:José de Espronceda]]
[[la:Iosephus de Espronceda]]
[[nap:José de Espronceda]]
[[nl:José de Espronceda]]
[[oc:José de Espronceda]]
[[pl:José de Espronceda]]
[[pms:José de Espronceda]]
[[pt:José de Espronceda]]
[[ro:José de Espronceda]]
[[scn:José de Espronceda]]
[[simple:José de Espronceda]]
[[sr:Хосе де Еспронседа]]
[[sv:José de Espronceda]]
