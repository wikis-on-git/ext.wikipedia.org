[[File:Istambul and Bosporus big.jpg|thumb|250px|Imagin vía satéliti el Bósforu, el [[Mari Negru]], el [[Mari de Mármara]] i la ciá d'[[Estambul]].]]

El '''Bósforu''' es un [[estrechu]] que separa la parti uropea (englobá duranti el Empériu Otomanu ena província uropea de Rumelia ([[idioma turcu]]: ''Rumeli'') de la parti asiática ([[idioma turcu]]: ''Anadolu''); dividi en dos partis la ciá d'[[Estambul]] i ajunta el [[Mari de Mármara]] ([[luenga turca]]: Mármara Denizi, [[Luenga griega|griegu]]: Θάλασσα του Μαρμαρά) con el Mari Negru (turcu: Karadeniz, griegu: Μαύρη Θάλασσα). Tien una largura e 30 kilómetrus, con una anchura másima e 3.700 metrus ena entrá 'el [[mari Negru]], i una anchura mínima e 750 metrus entri Anadoluhisarı i Rumelihisarı (castillus [[otomanu]]s que s'alzan enas colinas de la su ribera). Su profundidá varia entri 36 i 124 metrus. Las orillas 'el estrechu están abondu puebrás ya que la cidá de [[Estambul]] (con una puebración dal menus 11 millonis e abitantis) s'asienta entri esti estrechu que dividi [[Uropa]] d'Asia.

[[File:Most Bosfor Istambuł RB1.jpg|thumb|250px|right|Una de las puentis 'el Bósforu.]]

Ain dos [[puenti]]s sobri esti estrechu. La puenti Boğaziçi, e 1074 metrus de largol fue completá en [[1973]]. La segunda puenti, la Fatih Sultan Mehmed tien una longitú e 1014 metrus, fue completá en 1988 i s'alcuentra cuasi a cincu kilómetrus al norti de la primera puenti.

Marmaray, un túnel [[ferrocarril|ferroviariu]] e 13.7 kilómetrus de longol está siendu construiu i se barrunta que estarie finalizau en 2008. Aprosimamenti 1400 metrus 'el túnel van a construil-se porbahu el estrechu, a una profundidá e 55 metrus.

== Etimulohía ==
Procedi 'el ([[Luenga griegu|griegu]] : Βόσπορος (Bos= buey; foros= transporti, pasahi, significandu que ena ogañoti esti estrechu s'atravesaba fácilmenti en odris hechus conun cueru e buey) modificá nel [[idioma turcu]] comu ''Boğaziçi'')

[[Category:Geografia]]
