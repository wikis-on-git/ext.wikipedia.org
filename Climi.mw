[[File:World Köppen Classification.svg|thumb|A = [[Climi tropical|Tropicalis]], B = [[Climi secu|Secus]], C = [[Climi templau|Templau]] ([[Climi oceánicu|Oceánicus]], [[Climi subtropical húmedu|Subtropicalis]] y [[Climi mediterráneu|mediterráneus]]), D = [[Climi continental|Continentalis]], E = [[Climi fríu|Fríus]].]]

El '''climi''' es l'estadística del [[tiempu atmosféricu]], normalmenti sobri un intervalu de 30 añus.<ref name="IPCC-2015">Baede, A.P.M. "Annex I. Glossary: IPCC - Intergovernmental Panel on Climate Change". http://www.ipcc.ch/pdf/glossary/ar4-wg1.pdf</ref><ref name="NASA-20050201">Shepherd, Dr. J. Marshall; Shindell, Drew; O'Carroll, Cynthia M. " What's the Difference Between Weather and Climate?". http://www.nasa.gov/mission_pages/noaa-n/climate/climate_weather.html</ref> Se midi al evalual los patronis de variación en [[temperatura]], [[Humedá del airi|humedá]], [[presión atmosférica]], [[vientu]], [[Precipitación (meteorología)|precipitación]], cuenta de partícula atmosférica y otras variablis [[Meteorología|meteorológicas]] en una región dá sobri periodus largus de tiempu. El climi difieri del tiempu, en que el tiempu solu describi las condicionis de cortu plazu d'estas variablis en una región dá.

El climi d'una región está generau pol '''sistema climáticu''', el cual tié cincu componentis: [[Atmósfera terrestri|atmósfera]], [[hidrosfera]], [[Criósfera|criosfera]], [[litosfera]] y [[biosfera]].<ref name="IPCC glossary">http://www.ipcc.ch/publications_and_data/ar4/syr/en/annexes.html "AR4 SYR Synthesis Report Annexes"</ref>

El climi d'una ubicación está afectau pol su [[latitú]], [[Relievi terrestri|terrenu]] y [[artitú]], asín comu [[Cuerpu d'áugua|cuerpus d'áugua]] cercanus y las sus [[corrienti oceánica|corrientis]]. Los climis puein clasificalsi según la meya y las gamas típicas de diferentis variablis, generalmenti temperatura y precipitación. El esquema de clasificación más utilizau la [[clasificación climática de Köppen]], originalmente desarrollá por [[Wladimir Peter Köppen|Wladimir Köppen.]] El sistema Thornthwaite, en usu desdi 1948, incorpora la [[evapotranspiración]] juntu con l'información de temperatura y precipitación y s'utiliza en el estudiu la diversidá biológica y los efectus potencialis de cambius de climi sobri ella.<ref>http://www.unc.edu/courses/2007fall/geog/801/001/www/ET/Thornthwaite48-GeogrRev.pdf C. W. Thornthwaite. "An Approach Toward a Rational Classification of Climate". Geographical Review. volumen 38; número 1; páginas: 55–94. (1948)</ref> Los sistemas de clasificación de Bergeron y Spacial Synoptic se centran en el origin las massas d'airi que definin el climi d'una región.

La [[paleoclimatología]] es el estudiu los climas antigus. Ya que no se disponi d'observacionis directas del climi endenantis del sigru XIX, los paleoclimas s'infierin a partil de variablis ''[[Proxy (climi)|proxy]]'' qu'incluyi pruebas no bióticas comu los sedimentus encontraus en [[Lagu|lechus lacustris]] y [[Testigu de hielu|núcleus de hielu]], y prueba biótica comu los [[Dendrocronología|anillus d'árbol]] y coral. Los [[Modelu climáticu|modelus climáticus]] son modelus matemáticus de climis del pasau, presenti y huturu. Un [[cambiu climáticu]] puei ocurril duranti periodus largus y cortus a partil d'una variedá de factoris; el calentamientu recienti se trata en ''[[Calentamientu global]]''. El calentamientu global produci redistribucionis. Por ejemplu, "un cambiu de 3 °C en la temperatura meya anual correspondi a un cambiu en las isotermas en aproximadamenti 300-400 km en latitú (en la zona térmica) o 500 m en elevación. Polo tantu, se prevé que las especis se muevan hacia arriba en elevación o hacia los polus en latitú en respuesta a los cambius las zonas climáticas".<ref>"Biological consequences of globalwarming: is the signal already". Hughes, Lesley. (2000). Página: 56.</ref><ref name="TIEE-20000201">Hughes, Leslie. "Biological consequences of global warming: is the signal already apparent?". http://www.cell.com/trends/ecology-evolution/abstract/S0169-5347(99)01764-4 [[Trends in Ecology and Evolution]], volumen 15; capítulo 2; páginas: 56-61</ref>

== Guípesi tamién ==

* [[Climatología]]
* [[Corrienti marina]]
* [[El Niño]]
* [[Meteorología]]

== Referéncias ==
{{Listaref|2}}

== Atijus ==
{{Commonscat|Climi}}
* [http://www.nationalgeographic.es/ciencia/la-tierra/climate Clima] (National Geographic).
* [http://www.cnrs.fr/clima El clima de la Tierra – Animación CNRS/sagascience (2012).]
* [http://www.ciifen.org/index.php?option=com_content&view=category&layout=blog&id=98&Itemid=131&lang=es Climi-Conceptus básicus.]
* [http://climatic.educaplus.org/ ClimaTIC, climatología para estudiantes] (Español-Educaplus.org).

[[Category:Climi| ]]
