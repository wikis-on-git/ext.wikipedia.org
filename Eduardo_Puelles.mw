{{Recienti|assessinatu}}

'''Eduardo Antonio Puelles García''' ([[Baracaldu]], [[Viscaya]], 8 de [[jeneru]] de 1960 - [[Arrigorriaga]], Vizcaya, 19 de [[juniu]] de [[2009]]) jue un inspetol del [[Cuerpu Nacional de Pulicía (España)|Cuerpu Nacional de Pulicía]] d'[[España]], eicáu a la lucha antiterrorista, que hue assessináu pola organización terrorista [[ETA]] pol mé la colocación d'una [[bomba lapa]] nel su cochi.<ref name = elm>[http://www.elmundo.es/elmundo/2009/06/19/espana/1245396007.html El Mundo: ETA mata a un jefe del grupo de seguimiento a terroristas.]</ref>

== Vía ==
Hiju emigrantis [[Castilla i Lión|castellanus]]<ref>[[hoy.es]]: [http://www.hoy.es/20090620/nacional/policia-hecho-mismo-20090620.html «Un policía hecho a sí mismo»]</ref>, Puelles ingressó nel Cuerpu Nacional de Pulicía en 1982. Anduvu destináu enas comisarías d'[[Alicanti]], [[Irún]] y [[Portugaleti]], jata 1991, añu en que jue mandáu a [[Bilbau]]. En 2002 jue arcendíu a inspetol.

Tras unus añinus eicáu a los envestigaerus relacionaus con el terrorismu y la violencia callejera, se convirtió nel máissimu responsabri nesta ciá de las envestigacionis al tentu las ativiáis d'ETA, prestandu selviciu ena comisaría bilbaína de [[Indautxu]]. Nesta epoca, Puelles participó en 10 operacionis policialis que acabijarun cola detención de más de setenta miembrus u colabutaoris d'ETA, entri las que destacó la desarticulación en 2004 del "comando Vizcaya".<ref>[http://www.telecinco.es/informativos/nacional/noticia/100005366/Puelles+participo+en+la+detencion+de+mas+de+70+etarras+en+los+ultimos+10+anos Informativos Telecinco: Puelles participó en la detención de más de 70 etarras en los últimos 10 años.]</ref>

== Assessinatu ==
El 19 juniu  2009 sobri las 9:00 h., cuandu pussu en marcha el su cochi Renault Megane con el que diba a desprazalsi al su puesto trebaju, y aparcáu nun aparcaeru esteriol del monicipiu de [[Arrigorriaga]] nel que vivía, se prouju una juerti esplosión qu'encendió el automóvil, queandu carbonidáu nel su enteriol Puelles, quien no púu reacional. La deflagración se prouju pol mé la colocación d'un artefatu (compuestu pol 2 kg de esplosivu) que bía síu colocáu y escondíu pol miembrus d'ETA juntu al depóssitu gassolina el cochi.<ref>[http://www.cadenaser.com/espana/articulo/eta-mata-inspector-policia-bomba-arrigorriaga/csrcsrpor/20090619csrcsrnac_1/Tes Cadena Ser: ETA mata a un inspector de policía con una bomba lapa en Arrigorriaga.]</ref>

A pesal de la llegá inmeyata d'una ambulancia y [[bomberus]], cuandu el encendiu jue estinguíu, el inspetol s'alcuentraba ya fallecíu. Debíu a la celcanía el su domiciliu, la su esposa s'abajó a la calli cuantis qu'oyó el ruíu, motivu pol cual tuvu que sel atendía vítima d'una crisis de ansieá.<ref>[http://www.elmundo.es/elmundo/2009/06/19/espana/1245405312.html El Mundo: Eduardo Puelles: 'Un hombre de barrio que luchaba noche y día contra ETA'.]</ref> La vítima era pairi de dos hijus, Asier y Rubén, de 16 y 21 añus.

El assessinatu Puelles jue el primel atentáu jechu pola ETA tras la toma possesión comu ''[[Lehendakari]]'' de [[Patxi López]], qu'había sustituíu a [[Juan José Ibarretxe]] el 7 [[mayo]] anteriol. El atentáu jue en un prencipiu atribuíu a miembrus ''legales'' (es idil, nu ficháus pola Pulicía) de la banda terrorista. Los miembrus del [[Palramentu Vascu]], assín comu cuasi tolas juerzas pulíticas democráticas del Estáu, condenarun pol igual el assessinatu.<ref name = elm/> Amás, el presienti el gobielnu [[José Luis Rodríguez Zapatero]] empusu a Eduardo Puelles la "Medalla de Oro de la Orden del Mérito Policial".<ref>[http://www.telecinco.es/informativos/nacional/noticia/100005360/Los+restos+mortales+de+Eduardo+Puelles+ya+estan+en+la+capilla+ardiente Informativos Telecinco: Último adiós a Eduardo Puelles en una jornada de repulsa a ETA.]</ref>

==Juentis==
{{Listaref}}

[[es:Eduardo Puelles García]]

[[Category:Biugrafias]]
