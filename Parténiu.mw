El '''parténiu''' u '''parteneu''' (en griegu ''παρθένειον'', de ''παρθένος'' "vilhin, doncella") era una composición coral ena que s’ehecutaban recitalis, cantis i bailis de holma entrivolá, própia las fiestas los puebrus l’Antígua Grécia.

== Composición ==
El parténiu era una composición coral encargá a un pueta professional quien componia el testu, la música i derihia al coru ena dança. Esti coru estaba compuestu pun númiru detelminau doncellas que cantaban i bailaban, froreás dentri l’aristocrácia local. 
De los gastus i la olganización s’encargaba un coregu, que pia sel ombri u muhel. 

Avezis el própiu coregu cantaba hunta el coru. Enas composicionis [[Almán]], los parténius tinian partis monódicas, qu’eran el proémiu i prólogu la pieça, mentris que la parti central era ehecutá polas vozis en coru femininas. Nessas partis monódicas estaban derihias al coregu u al própiu coru femininu. Nu es de siguru qu’el pueta huera el mesmu que cantara los solus, puestu qu’esti, anqu’era el diretol la hunción, nu siempri participaba dentru la escenificación. 

== Heitu ==
Las parténius s’olganizaban en fiestas localis en onol a angún dios, cumu los que bichaba Almán en onol a [[Ártemi]] Órtia, i holmaban parti dotras celebracionis sigún las costumbris de ca lugal. Hueraparti el cantu i el baili, los parténius muestraban la frol la nueva aristocrácia compuesta polas moças mas pulias la ciá. Nesti sintiu tien relación con otras celebracionis andi se rindi curtu a la belleza, dessibiendu a las hóvin polas sus albeliais —canti en parténius i epitalámius— u físicu —carreras en [[Olímpia]]—.

Escrebioris parténius renombraus ena Antigüeá huerun [[Almán]] i [[Píndaru]].

== Bibliografia ==
* VV. AA., ''Lírica. Poemas corales y monódicos, 700-300 a. C.'', entrod., trad. i not. P. Rodríguez Adrados, Gredos, Mairil, 1982.

[[Category:Música de Grécia]]
