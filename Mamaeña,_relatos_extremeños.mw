{| {{fichabonita}}
|+ <big>'''Mamaeña, relatos extremeños'''</big>
|-
| style="background:#efefef;" align="center" colspan="2" |
{| border="0" cellpadding="2" cellspacing="0"
|-
| align="center" width="140" | [[File:Mamaeña en el Festivalino.jpg|260px]]
|}
|-
| • '''Nombri orihinal''' || ''Mamaeña, relatos extremeños''
|-
| • '''Autolis''' || [[Miguel Herrero Uceda|Miguel y Elisa Herrero Uceda]] 
|-
| • '''Héneru''' || Relatus 
|-
| • '''Nacéncia el libru''' || 2015
|-
|}
'''Mamaeña''' es un nuevu libru de relatus escritu en [[lengua estremeña|estremeñu]] por [[Miguel Herrero Uceda|Miguel]] y [[Elisa Herrero Uceda]] <ref name=Pescueza>''[http://www.elperiodicoextremadura.com/noticias/provinciacaceres/dos-ceclavineros-presentan-obra-mamaena_866283.html Dos ceclavineros presentan la obra Mamaeña]'' El Periódico de Extremadura. 19.04.2015</ref> 
De mou que ajilandu p'alantri en la senda trazá por su primel libru de relatus [[Ceborrincho, relatos extremeños|Ceborrincho]], estus autolis  mos traen nuevas andanzas de los vivilis en los pueblus de l'[[Estremaúra]] polos añus cincuenta o sesenta <ref>J.R.N.G. "Ceclavín en los relatos de Mamaeña'. Diario Hoy. 20 agosto 2015</ref>, aquellus saberis d'antañu, las querencias, las costumbris, los presonajis con los sus aginaerus.<ref>Ceclavín, un nuevo libro profundiza en la cultura rural. El Periódico de Extremadura 13 septiembre  2015</ref><ref>[http://www.europapress.es/extremadura/turismo-00818/noticia-turismo-pescueza-caceres-espera-recibir-mas-10000-visitantes-celebracion-viii-festivalino-20150330130906.html Festivalino de Pescueza 2015] Europapress 30.03.15</ref>

Pasinu a pasu, los relatus se metin de llenu en esus mundus, velaí, d'andenantis; entri las carboneras que jumean en los clarus de las jesas<ref>Herrero Uceda, Miguel. "Carboneras de Pescueza". Revista Aceña, 2015</ref>, en la apurá y redia vía de los contrabandistas rayanus, en los enreus de los dagalinus, en los sentiris jondus de los pastoris de las majás, en la vendimia, en la boega, jadiendu vinu de pitarra... Quean en las mientis lo que era las sofoquinas y las ansionis a tentu de las sequías o el mieu a la truena que rundía las cosechas. Cavilan sobri la devoción de los campesinus implorandu a los santus patronis protectoris. Pos no te igu ná del güertu de las fantasías de cuandu nuevus con los sus pintorescus presonajis y el su graceju. Con este librinu se vivi, tamién, el mundu mágicu de los antruejus jurdanus, o el caminu que trujían los pimienterus, pimentonerus, labraoris, los colonus que jormarun aquella nacencia de pueblus blancus...<ref>[http://www.mamaeña.elam.es Mamaeña. Elam Editores]</ref> 

Amás detrás de ca unu de estus relatus hay abondu labutu de campu, por mé de los cualis los autolis juerun yendu por los pueblinus parlandu, velaquili, con las presonas que juerun antigúus carbonerus, contrabandistas, pastoris o segaoris pa poel trazal, comu es debíu, tou esi mundu tan cercanu y tan lejanu de los nuestrus agüelus.<ref name=Pescueza />

Ca relatu emprencipia con unas palabrinas de un poeta, mayolmenti de poetas estremeñus, peru no solu estremeñus, pos ya lo tienin dichu los autolis "¿Pos comu se puei venil a levantal murus entri los poetas?"<ref>[[Miguel Herrero Uceda|Herrero Uceda, Miguel y Elisa]]: ''Mi Extremadura''. Elam editores. 2011</ref>. Las palabrinas de estus poetas vivirán en el propiu relatu: [[Gabriel y Galán]], [[Luis Chamizo]], Javier Feijoo, [[:es:José Iglesias|José Iglesias]], Eladio San Juan, Antonio Herrero Alvarado, [[:es:Asunción Delgado|Asunción Delgado]], [[Cruz Díaz Marcos]], [[:es:Federico Mayor Zaragoza|Federico Mayor Zaragoza]], [[Ismael Carmona]], [[Luis Martínez Terrón]], Loren Fernández, [[Gonzalo Alonso Sánchez]], Amelia Peco <ref>[[Miguel Herrero Uceda|Herrero Uceda, Miguel y Elisa]]: ''Mamaeña''. Elam editores. 2015</ref>.

El filósofu y académicu [[Manuel Pecellín Lancharro]] ha dichu mentandu esti libru: ''Son doce las narraciones aquí reunidas, bajo un título procedente de la fusión de dos palabras (“mamá” y “Eugenia”), según llamaban en Ceclavín sus nietos a una agüela de la localidad. Esta mujer, sabia y dulce, funciona como la transmisora de todo un acervo etnográfico, tesoro en trance de extinción si escritores como los hermanos Herrero no consiguen conservarlo. El gran reto es conseguir hacer auténtica literatura escribiéndola toda de modo dialectal, sin incurrir en vulgarismos, recurriendo a ese rico cúmulo de palabras, muchas bellísimas y de origen clásico, imprescindibles para designar con precisión labores y útiles de la cultura agroganadera.(..) Estos “relatinus de Mamaeña” responden bien a los propósitos de sus creadores: mostrar el mundo, las costumbres, los saberes de antaño. Vale la pena leerlos''<ref>Pecellín, Manuel. Libre con libros. Relatinus. Diario Hoy 20.2.2016</ref>
 
Tieni abondus santus originalis jechus por el artista [[Antonio José Herrero Uceda|Antonio José Herrero (Ton)]].

Otrus librus escritus por estos autolis son: ''Extremadura en el corazón'', ''[[Mi Extremadura]]'', ''[[Ceborrincho, relatos extremeños]]'' y ''[[El alma de los árboles|El alma de los árboles]]''.

== Atijus ==
* http://www.mamaeña.elam.es

== Huentis ==
{{listaref}}

{{literatura en estremeñu}}

[[Category:Literatura en estremeñu]]
[[Category:Librus de Estremaura]]
