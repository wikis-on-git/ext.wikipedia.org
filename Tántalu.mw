[[File:Tántalo.jpg|thumb|150px|right|Tántalu, sigún [[Goya]].]]
'''Tántalu'''  [[IPA|[tán̪talu]]] (en [[luenga griega|griegu]] ''Τάνταλος'' [[IPA|[tán̪talos]]]), ena mitologia griega, hue un rei que recebió unus de los castigus mas cruelis: passal sedi i hambri en estuviendu arroeau d’áugua i frutus.

== Parentescu ==
[[File:Lineage Tantalus.JPG|thumb|250px|left|Heneaolohia Tántalu]]
Tántalu tien una arcendéncia duosa, pos sigún las huentis vária. Su mairi hue [[Plutu]] i su pairi [[Zeu]]. Otrus dan comu pairi a [[Molu]]. Comu esposa son quatru los nombris que se dan: [[Urianassa]], [[Uritemista]], [[Clítia]] i [[Dioni]]. Frutu la union con anguna d'ellas hue pairi [[Pélopi]], [[Níobi]] i [[Brótia]]<ref>Hyg., ''Fab.'' 83; Paus. 3. 22.4; Tz., ''ad Lyc.'' 52</ref>.

== Mitus ==
=== Engañu a Zeu ===
Tántalu hizu güena gavilla con su pairi [[Zeu]], almitiendu-lo enas furrionas los diosis. Trastornau, una vezi s’enlió a escusseteal al tentu los diosis conos mortalis i da-le la comia las deviniais, traicionandu assina la confiança que tenia con [[Zeu]].

=== Furriona a los diosis ===
Comu apreparandu una furriona a los diosis no avia bastanti comia ena dispensa, Tántalu tuvu l’ocurréncia de añiil al guisu a su própiu iju [[Pélopi]] endespues de ve-lo matau i ataraçau. D'esti jeitu quiju preval la conocéncia que tenia [[Zeu]] sobri tolas cosas. Tolos diosis desapartarun el pratu porque densiguia vidun qué les via sirviu, desquitandu a [[Demeti]], quien enfuscá pola perda [[Perséfoni]], se hincó la carni<ref>Hyg., ''Fab.'' 83; Ov., ''Met.'' 6. 406.</ref> la paletilla gocha.

=== El castigu ===
El própiu [[Zeu]] assessinó a Tántalu i lo condenó a un tormentaeru eternu junta el [[Sípilu]] qu’era vé-l'equí el estal colgajau dun frutal que da toa crassi frutus (peras, mançanas, higus, azetunas, granás), metiu endrentu un lagu. Ca vezi que precurava cogel anguna las frutas, un rachá airi los aleja d'él i sempri qu’ententa bibil l’áugua que le llega, tan aina a la cintura, tan aina lo barbea, esta dehuyi queandu el barrial el hondón el lagu. Si es escapás de tocal una mijina conas sus manus el áugua i lleval-se-la a la boca, se l’escurrizi entre los deus queandu entavia mas atelau qu’endespues<ref>Pl., ''Cra.'' 28; Luc., ''DMort.'' 17; Ov., ''Met.'' 4. 456; Hyg., ''Fab.'' 82; </ref>. Hueraparti, porcima suya, un ruscu el monti [[Sípilu]] que sobresal poncima el arvu, amenaça de continu con desprendel-se i espiparrá-lo<ref>Paus. 10. 31.4; E. ''Or.'', 7.</ref>.

Otra muerti que le dan es pol vel robau el mastín dorau que hizu [[Efestu]] a [[Zeu]] quandu chiquininu paque cudiara d'él. Unas versionis din que [[Pandáriu]] robó el perru i se lo dio a Tántalu paque lo encultara mentris se encalmavan las cosas. Comu [[Pandáriu]] hue en busca suya despuesinu de vel passau tó i Tántalu juró que no via vistu perru d'essus en su vida, [[Zeu]] sintió el juramentu i lo espiparró con un peñuscu el [[Sípilu]]. Otras versionis cuentan sel Tántalu quien robó al perru i que por essu lo estruyerun los diosis, a él i a la su mujel. Tamien din que lo conpusun en piera.

== Tántalu ena literatura ==
Tántalu hue pressonagi prencipal nel mitu [[Tiesti]], su ñetu. Ena tragédia [[Séneca]] ''Thyestes'' Tántalu, hostigau polas [[Fúrias]] lleva una vezi mas la desgrácia a [[Micenas]] andi [[Atreu]] quiel hazel-se con el reinu tras la traicion su germanu [[Tiesti]].

== Huentis ==
{{listaref}}

== Bibliografia ==
* Graves, R., ''Los mitos griegos'', Barcelona, RBA, 2005.
* Séneca, ''Tragedias'', entrod. i notas J. Luque Moreno, Gredos, Mairil, 1982.

[[Category:Mitologia griega]]

[[af:Tantalos]]
[[ar:تانتالوس]]
[[bg:Тантал (митология)]]
[[bs:Tantal (mitologija)]]
[[ca:Tàntal (mitologia)]]
[[cs:Tantalos]]
[[da:Tantalos]]
[[de:Tantalos]]
[[el:Τάνταλος]]
[[en:Tantalus]]
[[es:Tántalo (mitología)]]
[[fa:تانتالوس]]
[[fi:Tantalos]]
[[fr:Tantale fils de Zeus]]
[[he:טנטלוס]]
[[hr:Tantal (mitologija)]]
[[hu:Tantalosz-ház átka]]
[[it:Tantalo (mitologia)]]
[[ja:タンタロス]]
[[la:Tantalus]]
[[lt:Tantalas (mitologija)]]
[[mk:Тантал (митологија)]]
[[nl:Tantalus]]
[[no:Tantalos]]
[[oc:Tantal (mitologia)]]
[[pl:Tantal (syn Zeusa)]]
[[pt:Tântalo]]
[[ru:Тантал (мифология)]]
[[sh:Tantal (mitologija)]]
[[simple:Tantalus]]
[[sk:Tantalos]]
[[sl:Tantal (mitologija)]]
[[sr:Тантал (митологија)]]
[[sv:Tantalos]]
[[tr:Tantalos]]
[[uk:Тантал (міфологія)]]
[[zh:坦塔洛斯]]
