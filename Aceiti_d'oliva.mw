[[File:Aceite de oliva ed.jpg|thumb|Aceiti d'oliva, s'estila servil directamenti d'aceiteras e cristal con formas características com'esta.]]
[[File:Museodellolivo1.JPG|thumb|[[Enfarji]] con tres muelas cónicas del siglu XIX.]]
El '''aceiti d'oliva''' es un [[aceiti vegetal]] d'usu prencipalmenti [[Arti culinariu|culinariu]] que s'estrai del frutu del [[Olea europaea|olivu]] (''olea europaea''), denominau [[azituna|oliva o azituna]].<ref name="Enciclo" /> Casi la tercera parti la pulpa l'azituna es aceiti y, por esta razón, dendi la antigüedá s'á estraíu fácilmenti con una simpli [[presión]] ejercía por un [[molinu]]. En España, las instalacionis dondi s'obtieni el aceiti recibin el nombri d'[[enfarji]].<ref name="McGee">McGee, Harold. "On Food and Cooking: The Science and Lore of the Kitchen". (2004). ISBN  0684800012</ref> El su usu es hundamentalmenti culinariu, pero s'á empleau pa usus [[cosmética|cosméticus]], medicinalis, religiosus y pa las [[lámpara d'aceiti|lámparas d'aceiti]].

L'[[azituna|oliva o azituna]] no s'estila comel cruda debíu a la [[sabor amargu|amargura]] del su sabor (debía prencipalmenti a la presencia de [[Fenolis (metabolitus secundarius e las plantas)|compuestus fenólicus]]), esti sabor se reduci en gran medía meyanti la aplicación e diversus procesus e macerau. No obstante el 90% la produzión mundial d'olivas s'estila en producil aceiti (las azitunas llamás "bogajeras").<ref name="McGee" />

Histórica y culturalmenti á síu un productu mu ligau al área del Mediterráneu.<ref name="Enciclo">Jesús Ávila Granados. "Enciclopedia Del Aceite De Oliva". (2000). ISBN 8408035428</ref> Hoy tan solo un 3%<ref name=wa>"Cifras del aceite de oliva". URL=http://www.internationaloliveoil.org/estaticos/view/131-world-olive-oil-figures?lang=es_ES Consejo Oleícola Internacional</ref> la produzión mundial se realiza huera del área mediterránea. [[Gastronomía d'España|España]] y, en menor medía, [[Gastronomía d'Italia|Italia]] y [[Gastronomía de Grecia|Grecia]] acaparan las tres cuartas partis e la produzión mundial.<ref name="Davidson">Davidson, Alan. "The Oxford Companion to Food". Oxford University Press. (1999). Páginas=554- 555.ISBN 0-19-211579-0</ref> España es el mayor productor mundial.

El aceiti s'estrai d'azitunas maduras d'enti seis y ochu mesis, justu en el momentu que contienin la su máxima cantidá d'aceiti lo que s'estila qu'ocurra a finalis d'[[otoñu]]. Las azitunas se sometin a una primera presión con el objetu d'estrael el su zumu; la calidá del aceiti dependi una hartá del procesau posterior. Por esta razón los productoris vigilan estus pasus con sumu cuidau. La calidá del aceiti d'oliva se juzga polas sus [[propiedáis organolépticas]] y pol su conteníu d'[[Aceu grasu|aceus grasus libris]]. Existen regulacionis en la [[Unión Uropea]] sobri las clasificacionis del aceiti en seis categorías en hunción e la concentración d'aceus grasus.<ref name="CE-Rules">Directiva EU 136/6623/CEE. Reglas e la Comisión Uropea CE 2568/91 y CE 1989/03</ref>

Cabe distinguil el cultivu olivareru y el su estuyu científicu (denominau [[olivicultura]]) la extrazión del aceiti d'oliva y el su estuyu (denominau [[elaiotecnia]], del [[Luenga griega|griegu]] ''elaion'', que significa aceiti). Más en general, la elaiotecnia es la cencia qu'estuya l'estrazión d'[[aceiti vegetal|aceitis vegetalis]] e cualquier origin, comu pué sel el mesmu aceiti d'oliva, el d'[[aceiti de girasol|girasol]], el d'[[aceiti de cacahueti|cacahueti]], el d'[[aceiti de palma|palma]], etc.

Hoy el aceiti d'oliva se comercializa envasau en botellas (de cristal o plástico), asín comu en [[bidón|bidonis]] protegíus e la lus.

== Composición e los aceitis d'oliva ==

El rendimientu d'aceiti la azituna es mu artu, dependiendu la variedá, el porcentaji pué oscilal enti un 25 y un 30 % d'aceiti en ca azituna. Las azitunas posein un [[glucósidu]] amargosu, [[oleuropeína]], que posei actividá antioxidanti, que debi eliminalsi meyanti un tratamientu adecuau. En el casu del aceiti d'oliva esti compuestu s'elimina de forma natural duranti el prensau en el enfarji. De los componentis químicus que posei el aceiti son en la su mayoría [[aceus grasus]], comu son el [[aceu oleicu]] (casi un 75 %), siendu el siguienti el [[aceu palmíticu]], [[aceu linoleicu]]. El aceiti d'oliva posei una cantidá moderá de [[Vitamina E]] (prencipalmenti α-Tocoferol) y a pesar e poseel una baja cantidá de γ-Tocoferol el aceiti d'oliva es establi.<ref name="Cambridge">Kiple, Kenneth F., Kriemhild Conee Ornelas. "Cambridge World Encyclopaedia of Food, Volume I, Animal, Marine and Vegetable Oils". Cambridge University Press. (2000). Páginas=375-379</ref> Los componentis menoris del aceiti no s'eliminan debíu a que rara vezi es refinau: [[escualenu]]s,<ref>Garrido M, González-Flores D, Marchena AM, Propr E, García-Parra J, Barriga C, Rodríguez A.B. (2013). "[http://www.ncbi.nlm.nih.gov/pubmed/23225211 A lycopene-enriched virgin olive oil enhances antioxidant status in humans]". J Sci Food Agric ''93''': 1820-1826.</ref> [[esterol]]is, [[Terpenoidis|alcoholis triterpenoidis]], [[clorofila]], [[carotenoidi]]s. Tamién presenta ciertus compuestus fenólicus comu'l [[aceu 4-hidroxifenol acéticu]] que le proporciona ciertu carácter antioxidanti.<ref>Papadopoulos, George; Boskou, Dimitrios.  "Antioxidant effect of natural phenols on olive oil". Journal of the American Oil Chemists Society; '''68(9)''': 669. (1991). DOI 10.1007/BF02662292</ref>
[[File:4-Hydroxyphenylacetic acid.svg|miniaturadeimagen|derecha|El [[aceu 4-hidroxifenol acéticu]] ofreci propiedáis antioxidantis a los aceitis d'oliva.]]
No obstanti se puen resumil qu'existin en el aceiti d'oliva tres grandis grupus e sustancias, a sabel:
* '''Frazión saponificabli''': comprendi el 98-99 % en el total del su pesu. Está formá polos [[triglicéridu]]s, aceus grasus libris y [[fosfolípidu]]s. Esta frazión está formá por un 75,5 % d'[[aceu oleicu]] (C18:1), un 11,5 % d'[[aceu palmíticu]] (C16:0) y por un 7,5 % d'[[aceu linoleicu]] (C18:2), además d'otrus aceus grasus en concentración e trazas, com'[[Aceu cafeicu|cafeicu]], [[Aceu margáricu|margáricu]], [[Aceu esteáricu|esteáricu]], etc.
* '''Frazión insaponificabli''': constituyi el 1,5 % en el total del su pesu. Comprendi los hidrocarburus comu'l [[hexenal]], responsabli del [[gustu]] herbáceu d'un aceiti d'[[airoma]] frutau, [[alcohol]]is, esterolis y [[Vitamina E|tocoferolis]].
* Otrus '''componentis menoris''':
** [[Polifenol]]is: relacionaus con el sabor del aceiti y son los responsablis, juntu con los aceus grasus monoinsaturaus e los efectus del mesmu en la salú ya que le confierin al aceiti d'oliva virgin estra propiedáis antioxidantis, actuandu frente al envejecimientu y en l'actualidá s'está estuyandu el su mecanismu d'azión frenti a determinaus tipus e cancru.
** S'estila en el cutis pa eliminal el acné.
** [[clorofila|Pigmentus clorofílicus]] y [[carotenu|carotenoidis]]: relacionaus con el colol que pué poseel el aceiti.
** Compuestus volátilis: responsablis del [[airoma]] del aceiti.

== Véasi tamién ==

* [[Expoliva]]
* [[Malaxación]]
* [[Amurca]]
* [[Lista de cocinas]]

== Huentis ==

=== Referéncias ===
{{Listaref}}

=== Bibliografía ===

* "La cata de aceites: aceite de oliva virgen". Instituto de Investigación y Formación Agraria y Pesquera. Brígida Jiménez Herrera y Anunciación Carpio Dueñas. ISBN 9788484742715 (2008)
* "Guía de los aceites de oliva virgen extra de España". Noelia Lavara. Editorial Mercacei. (2000). ISBN 8493158801
* Caruso, Tiziano / Magnano di San Lio, Eugenio (eds.). ''La Sicilia dell'olio'', Giuseppe Maimone Editore, Catania, 2008, ISBN 978-88-7751-281-9
* Davidson, Alan. ''The Oxford Companion to Food'', Oxford, 1999. ISBN 0-19-211579-0.
* Mueller, Tom. ''[[Extra Virginity]] – The Sublime and Scandalous World of Olive Oil'', Atlantic Books, London, 2012. ISBN 978-1-84887-004-8.
* Pagnol, Jean.  ''L'Olivier'', Aubanel, 1975. ISBN 2-7006-0064-9.

== Atijus ==
* {{commonscat|Olive oil}}

* [http://www.magrama.gob.es/es/agricultura/temas/producciones-agricolas/aceite-oliva-y-aceituna-mesa/aceite.aspx Aceite de oliva] [[Ministerio de Agricultura, Alimentación y Medio Ambiente]] de España
* [http://www.magrama.gob.es/es/cartografia-y-sig/publicaciones/alimentacion/mapa_dop_aceites.aspx Mapa de los Aceites con Denominación de Origen Protegida] [[Ministerio de Agricultura, Alimentación y Medio Ambiente]] de España

[[Category:Aceiti d'oliva]]
[[Category:Ingredientis culinarius]]
[[Category:Cocina Mediterránea]]
[[Category:Inhibioris e l'aminu oxidasa]]
