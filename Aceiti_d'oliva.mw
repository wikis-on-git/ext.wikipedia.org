[[File:Aceite de oliva ed.jpg|thumb|Aceiti d'oliva, s'estila servil directamenti d'aceiteras e cristal con formas características com'esta.]]
[[File:Museodellolivo1.JPG|thumb|[[Almazara]] con tres muelas cónicas del siglu XIX.]]
El '''aceiti d'oliva''' es un [[aceiti vegetal]] d'usu prencipalmenti [[Arti culinariu|culinariu]] que s'estrai del frutu del [[Olea europaea|olivu]] (''olea europaea''), denominau [[azituna|oliva o azituna]].<ref name="Enciclo" /> Casi la tercera parti la pulpa l'azituna es aceiti y, por esta razón, dendi la antigüedá s'á estraíu fácilmenti con una simpli [[presión]] ejercía por un [[molinu]]. En España, las instalacionis dondi s'obtieni el aceiti recibin el nombri d'[[almazara]].<ref name="McGee">McGee, Harold. "On Food and Cooking: The Science and Lore of the Kitchen". (2004). ISBN  0684800012</ref> El su usu es hundamentalmenti culinariu, pero s'á empleau pa usus [[cosmética|cosméticus]], medicinalis, religiosus y pa las [[lámpara d'aceiti|lámparas d'aceiti]].

L'[[azituna|oliva o azituna]] no s'estila comel cruda debíu a la [[sabor amargu|amargura]] del su sabor (debía prencipalmenti a la presencia de [[Fenolis (metabolitus secundarius e las plantas)|compuestus fenólicus]]), esti sabor se reduci en gran medía meyanti la aplicación e diversus procesus e macerau. No obstante el 90% la produzión mundial d'olivas s'estila en producil aceiti (las azitunas llamás "bogajeras").<ref name="McGee" />

Histórica y culturalmenti á síu un productu mu ligau al área del Mediterráneu.<ref name="Enciclo">Jesús Ávila Granados. "Enciclopedia Del Aceite De Oliva". (2000). ISBN 8408035428</ref> Hoy tan solo un 3%<ref name=wa/> la produzión mundial se realiza huera del área mediterránea. [[Gastronomía d'España|España]] y, en menor medía, [[Gastronomía d'Italia|Italia]] y [[Gastronomía de Grecia|Grecia]] acaparan las tres cuartas partis e la produzión mundial.<ref name="Davidson" /> España es el mayor productor mundial.

El aceiti s'estrai d'azitunas maduras d'enti seis y ochu mesis, justu en el momentu que contienin la su máxima cantidá d'aceiti lo que s'estila qu'ocurra a finalis d'[[otoñu]]. Las azitunas se sometin a una primera presión con el objetu d'estrael el su zumu; la calidá del aceiti dependi una hartá del procesau posterior. Por esta razón los productoris vigilan estus pasus con sumu cuidau. La calidá del aceiti d'oliva se juzga polas sus [[propiedáis organolépticas]] y pol su conteníu d'[[Ácidu grasu|ácidus grasus libris]]. Existen regulacionis en la [[Unión Europea]] sobri las clasificacionis del aceiti en seis categorías en hunción e la concentración d'ácidus grasus.<ref name="CE-Rules">Directiva EU 136/6623/CEE. Reglas de la Comisión Europea CE 2568/91 y CE 1989/03</ref>

Cabe distinguil el cultivu olivareru y el su estuyu científicu (denominau [[olivicultura]]) la extrazión del aceiti d'oliva y el su estuyu (denominau [[elaiotecnia]], del [[idioma griegu|griegu]] ''elaion'', que significa aceiti). Más en general, la elaiotecnia es la cencia qu'estuya l'estrazión d'[[aceiti vegetal|aceitis vegetalis]] e cualquier origin, comu pué sel el mesmu aceiti d'oliva, el d'[[aceiti de girasol|girasol]], el d'[[aceiti de cacahueti|cacahueti]], el d'[[aceiti de palma|palma]], etc.

Hoy el aceiti d'oliva se comercializa envasau en botellas (de cristal o plástico), asín comu en [[bidón|bidonis]] protegíus e la lus.

== Composición e los aceitis d'oliva ==

El rendimientu d'aceiti la azituna es mu artu, dependiendu la variedá, el porcentaji pué oscilal enti un 25 y un 30 % d'aceiti en ca azituna. Las azitunas posein un [[glucósidu]] amargosu, [[oleuropeína]], que posei actividá antioxidanti, que debi eliminalsi meyanti un tratamientu adecuau. En el casu del aceiti d'oliva esti compuestu s'elimina de forma natural duranti el prensau en l'almazara. De los componentis químicus que posei el aceiti son en la su mayoría [[ácidus grasus]], comu son el [[ácidu oleicu]] (casi un 75 %), siendu el siguienti el [[ácidu palmíticu]], [[ácidu linoleicu]]. El aceiti d'oliva posei una cantidá moderá de [[Vitamina E]] (prencipalmenti α-Tocoferol) y a pesar e poseel una baja cantidá de γ-Tocoferol el aceiti d'oliva es establi.<ref name="Cambridge" /> Los componentis menoris del aceiti no s'eliminan debíu a que rara vezi es refinau: [[escualenu]]s,<ref>Garrido M, González-Flores D, Marchena AM, Propr E, García-Parra J, Barriga C, Rodríguez A.B. (2013). "[http://www.ncbi.nlm.nih.gov/pubmed/23225211 A lycopene-enriched virgin olive oil enhances antioxidant status in humans]". J Sci Food Agric ''93''': 1820-1826.</ref> [[esterol]]es, [[Terpenoides|alcoholes triterpenoides]], [[clorofila]], [[carotenoide]]s. También presenta ciertos compuestos fenólicos como el [[ácido 4-hidroxifenol acético]] que le proporciona cierto carácter antioxidante.<ref>{{cite journal | last1 = Papadopoulos | first1 = George | last2 = Boskou | first2 = Dimitrios | title = Antioxidant effect of natural phenols on olive oil | journal = Journal of the American Oil Chemists Society | volume = 68 | pages = 669 | year = 1991 | doi = 10.1007/BF02662292 | issue = 9}}</ref>
[[File:4-Hydroxyphenylacetic acid.svg|miniaturadeimagen|derecha|El [[ácidu 4-hidroxifenol acéticu]] ofreci propiedáis antioxidantis a los aceitis d'oliva.]]
No obstanti se puen resumil qu'existin en el aceiti d'oliva tres grandis grupus e sustancias, a sabel:
* '''Frazión saponificabli''': comprendi el 98-99 % en el total del su pesu. Está formá polos [[triglicéridu]]s, ácidus grasus libris y [[fosfolípidu]]s. Esta frazión está formá por un 75,5 % d'[[ácidu oleicu]] (C18:1), un 11,5 % d'[[ácidu palmíticu]] (C16:0) y por un 7,5 % d'[[ácidu linoleicu]] (C18:2), además d'otrus ácidus grasus en concentración e trazas, com'[[Ácidu cafeicu|cafeicu]], [[Ácidu margáricu|margáricu]], [[Ácidu esteáricu|esteáricu]], etc.
* '''Frazión insaponificabli''': constituyi el 1,5 % en el total del su pesu. Comprendi los hidrocarburus comu'l [[hexenal]], responsabli del [[gustu]] herbáceu d'un aceiti d'[[airoma]] frutau, [[alcohol]]is, esterolis y [[Vitamina E|tocoferolis]].
* Otrus '''componentis menoris''':
** [[Polifenol]]is: relacionaus con el sabor del aceiti y son los responsablis, juntu con los ácidus grasus monoinsaturaus e los efectus del mesmu en la salú ya que le confierin al aceiti d'oliva virgin estra propiedáis antioxidantis, actuandu frente al envejecimientu y en l'actualidá s'está estuyandu el su mecanismu d'azión frenti a determinaus tipus e cancru.
** S'estila en el cutis pa eliminal el acné.
** [[clorofila|Pigmentus clorofílicus]] y [[carotenu|carotenoidis]]: relacionaus con el colol que pué poseel el aceiti.
** Compuestus volátilis: responsablis del [[airoma]] del aceiti.

== Véasi tamién ==

* [[Expoliva]]
* [[Malaxación]]
* [[Amurca]]
* [[Lista de cocinas]]

== Huentis ==

=== Referéncias ===
{{Listaref}}

=== Bibliografía ===

* "La cata de aceites: aceite de oliva virgen". Instituto de Investigación y Formación Agraria y Pesquera. Brígida Jiménez Herrera y Anunciación Carpio Dueñas. ISBN 9788484742715 (2008)
* "Guía de los aceites de oliva virgen extra de España". Noelia Lavara. Editorial Mercacei. (2000). ISBN 8493158801
* Caruso, Tiziano / Magnano di San Lio, Eugenio (eds.). ''La Sicilia dell'olio'', Giuseppe Maimone Editore, Catania, 2008, ISBN 978-88-7751-281-9
* Davidson, Alan. ''The Oxford Companion to Food'', Oxford, 1999. ISBN 0-19-211579-0.
* Mueller, Tom. ''[[Extra Virginity]] – The Sublime and Scandalous World of Olive Oil'', Atlantic Books, London, 2012. ISBN 978-1-84887-004-8.
* Pagnol, Jean.  ''L'Olivier'', Aubanel, 1975. ISBN 2-7006-0064-9.

== Atijus ==
* {{commonscat|Olive oil}}

* [http://www.magrama.gob.es/es/agricultura/temas/producciones-agricolas/aceite-oliva-y-aceituna-mesa/aceite.aspx Aceite de oliva] [[Ministerio de Agricultura, Alimentación y Medio Ambiente]] de España
* [http://www.magrama.gob.es/es/cartografia-y-sig/publicaciones/alimentacion/mapa_dop_aceites.aspx Mapa de los Aceites con Denominación de Origen Protegida] [[Ministerio de Agricultura, Alimentación y Medio Ambiente]] de España

[[Category:Aceiti d'oliva]]
[[Category:Ingredientis culinarius]]
[[Category:Cocina Mediterránea]]
[[Category:Inhibioris e l'aminu oxidasa]]
