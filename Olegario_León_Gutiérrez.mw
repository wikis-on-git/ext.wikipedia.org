'''Olegario León Gutiérrez''' hue un melital i pueta [[Estremaura|estremeñu]].

== Via ==
Olegario tuvu nacéncia ena ciá [[Província e Caçris|cacereña]] de [[Cória]] nel 1906. Arcançó el rangu de sutenienti el ejélcitu airi. Nel retiru la su jubilación s'enlió a escrebil puesia, tantu {{nestremeñu}} comu en [[luenga castellana|castellanu]], colaborandu nangunas revistas i pogramas festejus.

Olegario enfeneció el 1 [[Agostu]] el 1991, en [[Cória]].

==Obra==
L'obra León Gutiérrez albarca destintas holmas métricas i luengas. Son asseñalabris los sus sonetus en castellanu, anque la su obra ''A la Caura Vettona'' arrecogi puesias en estremeñu, polas que es mas sonau. El librinu lo espubricó en Cória nel 1984.

Siguiol la escuela [[José María Gabriel y Galán|grabielana]], los puemas León Gutiérrez gastan el artustremeñu con ortografia castellana. El ''Romanci de la "Payenga"'' s'enclui ena ''[[Primera Antología de Poesía Extremeña]]''.

==Bibliografia==
* León Gutiérrez, O., ''A la Caura Vettona'', [[Cória]], 1984.
* Martínez Terrón, L., ''Primera Antología de Poesía Extremeña'', [[Caçris]], ei. autol, 2005.

==Atijus==
* [http://www.ctv.es/USERS/daviddelgado/olegarioprincipal.html Puesias en estremeñu de A la Caura Vettona]

{{DEFAULTSORT:León Gutiérrez, Olegario}}

[[Category:Escrebioris estremeñus]]
[[Category:Escrebioris en estremeñu]]
