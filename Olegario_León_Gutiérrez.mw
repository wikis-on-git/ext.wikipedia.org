'''Olegario León Gutiérrez''' hue un melital i pueta estremeñu.

== Via ==
Olegario tuvu nacencia ena ciá cacereña de [[Cória]] nel 1906. Arcançó el rangu de sutenienti el ejélcitu airi. Nel retiru la su jubilación s’enlió a escrebil puesia, tantu en estremeñu comu en castellanu, colaborandu nangunas revistas i pogramas festejus.

==Obra==
L’obra León Gutiérrez albarca destintas holmas métricas i luengas. Son asseñalabris los sus sonetus en castellanu, anque la su obra ''A la Caura Vettona'' arrecogi puesias en [[luenga estremeña|estremeñu]], polas que es mas sonau. El librinu lo espubricó en [[Cória]] nel 1984.

Siguiol la escuela grabielana, los puemas León Gutiérrez gastan el artustremeñu con ortografia castellana. El ''Romanci de la "Payenga"'' s’enclui ena ''[[Primera Antología de Poesía Extremeña]]''.

==Bibliografia==
* León Gutiérrez, O., ''A la Caura Vettona'', Cória, 1984.
* Martínez Terrón, L., ''Primera Antología de Poesía Extremeña'', Caçris, ei. autol, 2005.

==Atijus==
* [http://www.ctv.es/USERS/daviddelgado/olegarioprincipal.html Puesias en estremeñu de A la Caura Vettona]

[[Category:Escrebioris estremeñus]]
[[Category:Escrebioris en estremeñu]]
