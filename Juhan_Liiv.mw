{{Algotraortografia}}
[[Image:Juhan Liiv.jpg|thumb|right|Juhan Liiv cuandu nuevinu]]

'''Juhan Liiv''' (Alatskivi, 30 d'abril d'1864 – Kavastu-Koosa, actual Luunja, Tartumaa, 1 de diciembri de 1913) jue un pueta y escritol estoniu. Unta [[Kristjan Jaak Peterson]], se pue consideral una las figuras más trágicas de la literatura estonia.


==Infancia y educación==

Liiv tuvu nacencia en una familia mu probi nel puebrinu d'Alatskivi, [[Estónia|Estonia]]. Pesi a la su probeða, sus pairis lo mandarun pa [[Tartu]] a estuyal periodismu. Una malotía física obrigó a Liiv a albandonal los estuyus y gorvel pa casa, andi escrebía puesía y angún artículu pal perioicu [[Olevik]]. La su puesía contrastaba muchu cona de los poetas coetanius, y pol tantu jue ignorá.

==Relatus brevis==

Liiv al final logró algu d'éxitu en 1894 cuandu el su primel relatu brevi, ''Vari'' (''la Sobra'') jue pubricáu. Era escuru y lúgubri, juendu un precedenti las sus juturas obras lo mesmu de prosa que de puesía.

Liiv escrebió más relatus, peru nengunu es tan famosu cumu ''Vari''.

==Malotía mental==

Al pocu de belsi pubricáu ''Vari'', Liiv se gorvió un pacienti ena crínica psiquiátrica en Tartu. Se le diagnosticó [[esquizofrenia]]. Enas sus crisis, pensaba qu'era un hiju ilegítimu del Zal Alejandru II de Rusia y qu'era pol tantu rey de Polonia. La su lucha cona su malotía mental continuó jata la su muerti.

==Puesía==

En 1909 [[Friedebert Tuglas]] se topó con Liiv. Un libru que conteía 495 puemas suyus jue pubricáu essi añu.

Muchus de los puemas de Liiv están caracteriðáus pol ciertu caraiti melancólicu y jata a veðis lúgubri, quiðiás pola su malotía mental y probeða, amás d'un estilu concisu. Los pocus puemas en essi tonu describin la naturalaleða y ela mol pola su tierra, [[Estonia]]. Tantu unus cumu otrus puemas muestran siempri una gran sensibiliá.

==Muerti==

Nel unu de diciembri de 1913 Liiv jue jundeau d'un tren pol estal en él sin billeti. Diba pa Polonia ebíu a que pol me la su malotía mental creíba qu'era el rey. Antocis esmienzó a ajilal a pie pa casa. Pa cuandu llegó hiba estáu a temperaturas jelás duranti dos semanas y hiba entalláu un pelcuju fatal. Murió al pocu tiempu.

[[de:Juhan Liiv]]
[[es:Juhan Liiv]]
[[et:Juhan Liiv]]
[[es:Juhan Liiv]]
[[pt:Juhan Liiv]]
[[ro:Juhan Liiv]]
